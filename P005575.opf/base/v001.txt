༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG5907
ImageGroup:
11KG5925
n/a
LCCN:
n/a
ISBN:
Title:
མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་པའི་རྣལ་འབྱོར་མཆེད་བཞི་བརྒྱུད་འཛིན་དང་
བཅས་པའི་བྱུང་བ་བརྗོད་པ་བློ་གསར་གཞོན་ནུའི་དགའ་སྟོན
mkha' spyod 'bras mo ljongs kyi gtsug nor sprul pa'i rnal 'byor mched bzhi
brgyud 'dzin dang bcas pa'i byung ba brjod pa blo gsar gzhon nu'i dga' ston
ལྷ་ཚེ་རིང
Author:
lha tshe ring
Descriptor:
Original Publication:
printed from computerized input
n/a;n/a
deorali, gangtok, sikkim
Place:
Publisher:
Ikhenpo I. tshering
2002
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Inla
Scanned at Tibetan Buddhist Resource Center, 150 West 17th St, New York City, NY
10011, US. Comments: 09/2010



ང༄༅། །མཁའ་སྤྱོད་འབྲས་མོ་ལྗོངས་ཀྱི་གཙུག་ནོ ༢་
སྤྲུལ་པའི་རྣལ་འབྱོ༢ཉིན་བཞི་
EFR-57338'za
བྱུང་བ་བརྗོད་པ་བློ་གསར་
གཞོན་ནུའི་དགའ་སྟོན་
ཞེས་བྱ་བ་བཞུགས་སོ།
རྩོམ་སྒྲིག་ལྷ་
མཁན་ལྷ་ཚེ་རིང་
A Saga of Sikkim's supremely revered
four pioneer Nyingmapa
reinca nates and their torchhearers,
By Khenpo L. Tshering),



hill
Complnut
Son
NIT



[LE
=7
=
7Ip]]
༥
༄༅། །མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་
སྤྲུལ་པའི་རྣལ་འབྱོར་མཆེད་བཞི་
བརྒྱུད་འཛིན་དང་བཅས་པའི་
བྱུང་བ་བརྗོད་པ་བློ་གསར་
གཞོན་ནུའི་དགའ་སྟོན་
ཞེས་བྱ་བ་བཞུགས་སོ། །
་་་་་་་་
stille
is
་
:
Tibetan Library )
༩.
co
རྩོམ་སྒྲིག་པ ( 3༠/༧/༡༡
མཁན་ལྷ་ཚེ་རིང་། -cco+- 31
A Saga of Sikkim's supremely revered
four pioneer Nyingmapa.
reincarnates and their torchhearers.
(By Khenpo L. Tshering)



Copyright 2002 Khenpo L. Tshering
First Edition: 3000 copies
Price: Rs. 350/-
All rights reserved. No part of this publication may be reproduced, stored
in a retrieval system, or transmitted, in any form or by any means,
electronic, mechanical, photocopying, recording or otherwise, without the
prior written premission of the publisher.
Published by Khenpo L. Tshering
Upper Shyari, Deorali, Gangtok, Sikkim: 737 102
Typesetting, composing and design by Media Transhimalaya Publication,
S. Topgay Building, Kazi Road, Gangtok, Sikkim-737101 Phone: 27065
PRINTED BY: PHOTO OFFSET PRINTERS, BALLI MARAN DELHI



Tashiling Sconstant
Bangtok -797803
Siktim
22575 (on)
Phonesmson )
CHIEF MINISTER OF SIKKIM
MESSAGE
The blessed land Sikkim is sacredly referred to as “Bayul
Demajong" in the Lamaism Buddhist texts. The sojourn of Guru
Rimpoche founder of Nyingma School of Buddhism and three other
pioneers Nyingma reincarnates to the soils of Sikkim, which
culminated into a distinct Sikkimese social & cultural heritage and was
a perfect gift to the mystic world. Sikkim as the seat of dharma has all
along shared its wealth with the outside world on promotion of
universal peace and brotherhood.
To recall the prophesy of Guru Rimpoche during his traverse,
he declared Sikkim as one of the most sacred lands and would serve as
a Hidden land for his spiritual descendents. Over the years, many
valuable works related to historical aspects on the origin and evolution
of Nyingma faith in Sikkim have come up in scattered form so far.
I am glad to learn the laborious research effort of Khempo
L.Tshering, Principal, Sikkim Institute of Higher Nyingma Studies,
Gangtok for his dedicated service in bringing about a comprehensive
reading material on Nyingma faith that will enrich the literature as well.
as help in future research works. Besides, I hope this book will be
highly helpful in promoting godly values and sense of spiritual
fulfillment among people from within and out side the state.
With Best Wishes
(PAWAN CHANLINA)
Gangtok
September 28,2002



དཀར་ཆག
ཤོག་གྲངས།
གླེང་བརྗོད་
ཁུངས་སུ་བྱས་པའི་ཆོས་འབྱུང་དང་རྒྱལ་རབས་སོགས་ཀྱི་ཐོ་བཀོད། 1
1 ལེའུ་དང་པོ་མཁན་སློབ་རྗེ་འབངས་ཞབས་བཅགས་ནས་བྱིན་
གྱིས་བརླབས་ཚུལ།
2 ལེའུ་གཉིས་པ་མཁའ་སྤྱོད་དཔལ་གྱི་འབྲས་མོ་གཤོངས་
གནས་སྒོ་ཐོག་མར་ཇི་ལྟར་ཕྱེས་ཚུལ།
3 རིག་འཛིན་རྒོད་ལྡེམ་ཅན།
4 ཟབ་གཏེར་བཞེས་ཚུལ།
5 སྦས་ཡུལ་འབྲས་མོ་ལྗོངས་སུ་ཞབས་བཅགས་ནས་གནས་ཞལ་
ཕྱེས་ཚུལ།
6 ཀཿཐོག་པ་བཞག་བླ་ཡེ་ཤེས་འབུམ།
7 མོན་ཀཿཐོག་པ་བསོད་ནམས་རྒྱལ་མཚན། །
8 རིག་འཛིན་རྒོད་ལྡེམ་གཉིས་པ་མངའ་རིས་རིག་འཛིན་ལེགས་
1
ལྡན་རྗེ།



༡ འབྲས་ལྗོངས་ལྷ་རི་སྙིང་ཕུག་ནས་ཟབ་གཏེར་བཞེས་ཚུལ། 24
10 ལེའུ་གསུམ་པ་ཆོས་རྒྱལ་ཚངས་པ་ལྷའི་མེ་ཏོག་གི་
གདུང་མངའ་བདག་སེམས་དཔའ་ཆེན་པོ་ཕུན་ཚོགས་རིག་
འཛིན་གྱི་གདུང་རབས་བཤད་པ།
11 ཆོས་ཀྱི་རྒྱལ་པོ་མངའ་བདག་སྟག་ཤམ་ཅན།
12 ཆོས་རྒྱལ་བཀྲ་ཤིས་ཁྲི་བཙན།
13 རྗེ་ཕུན་ཚོགས་རིག་འཛིན་ཉིད་ཀྱི་རྣམ་ཐར་བཤད་པ།
14 མཁའ་སྤྱོད་འབྲས་མོ་ལྗོངས་སུ་ཞབས་བཅགས་པ། །
15 གློ་བོའི་ཡུལ་དང་བལ་ཡུལ་ནེ་པལ་ཕྱོགས་སུ་ཞབས་བཅགས་ཚུལ།
16 མྱོང་གྲོལ་བུམ་ཆུ་སྒྲུབ་ཚུལ།
17 འཁོར་བ་ལས་སྒྲོལ་གྱི་ལོ་རྒྱུས།
1 དགོངས་པ་ཞི་བར་གཤེགས་ཚུལ།
19 གསུམ་པ་གདུང་སྲས་རིམ་པར་བྱོན་ཚུལ་བཤད་པ་ལས་
ཆོས་རྒྱལ་བྱམས་པ་བསྟན་འཛིན།
20 ཡབ་རྗེ་དམ་པའི་དགོངས་རྫོགས།
21 མངའ་བདག་རིན་ཆེན་མགོན། །
2 ལེའུ་བཞི་པ་ལྷ་བཙུན་ཀུན་བཟང་རྣམ་རྒྱལ་སྐུ་ཕྲེང་རིམ་
བྱོན་རྣམས་ཀྱིས་སྦས་ཡུལ་འདིར་སྔ་འགྱུར་བཀའ་གཏེར་
གྱི་བསྟན་པར་ཕྱག་རྗེས་ཆེ་ཚུལ་ལས་ལྷ་བཙུན་ནམ་



མཁའ་འཇིགས་མེད། །
23 བསྙེན་པར་རྫོགས་ཚུལ།
24 དབང་ལུང་གསན་ཚུལ།
25 སྒྲུབ་པ་ཉམས་བཞེས་མཛད་ཚུལ།
26 དབང་བསྐུར་དང་སྒྲུབ་ཆེན་སོགས་གཞན་དོན་མཛད་པ། །
27 བདུད་རྩི་སྨན་རིལ་གྱི་སྒྲུབ་པ་མཛད་ཚུལ།
28 རྒྱ་གར་འཕགས་ཡུལ་དུ་ཞབས་བཅགས་པ།
29 ཧེ་རུ་ཀའི་རྒྱན་ཆས་གསོལ་བ།
30 བསམ་ཡས་ཞིག་གསོ་མཛད་པ།
31 མོན་ཡུལ་མེ་རག་སག་སྟེང་སོགས་སུ་བསྟན་འགྲོའི་
དོན་མཛད་པ།
32 གནས་ཆེན་སེངྒེ་རྫོང་དང་མཁའ་སྤྱོད་རོང་མོ་ལྡིང་དུ་
ཞབས་བསྐྱོད་པ། །
33 ཀོང་ཡུལ་དུ་སྔ་འགྱུར་རྒྱུད་འབུམ་རིན་པོ་ཆེ་གདན་ཞུས་པ། །
34 གནས་ཆེན་དུར་ཁྲོད་མགོ་དགུ་ཆགས་བཏབ་ཚུལ།
35 མཁའ་སྤྱོད་འབྲས་མོ་ལྗོངས་སུ་ཞབས་བཅགས་ཚུལ།
36 བྲག་དཀར་བཀྲ་ཤིས་སྡིངས་སུ་ཞབས་པད་བསྐྱོད་པ།
37 ཡུག་བསམ་སྒྲུབ་སྡེ་གསང་སྔགས་རྡོ་རྗེ་གདན་ཆགས་
བཏབ་པ།
38 འོག་མིན་གསང་ཆེན་པདྨ་ཡང་རྩེ་དགོན་ཆགས་བཏབ་ཚུལ།
108
109
18
123
125



133
138
143
145
147
154
157.
39 བར་སྒོ་སྒེ་ལ་སྨན་བཟང་སོགས་སུ་ཕྱག་རྗེས་ཆེ་ཚུལ། 127
40 དགོངས་གཏེར་དང་ཟབ་མོ་དག་སྣང་གི་བཀའ་བབས་ཚུལ། 129
41 རིག་འཛིན་སྲོག་སྒྲུབ་ཀྱི་དག་སྣང་བཀའ་བབས་ཚུལ། །
42 ཞིང་འདིའི་མཐའ་མའི་མཛད་པ་བསྟན་པའི་ཚུལ།
43 ལྷ་བཙུན་སྐུ་ཕྲེང་གཉིས་པ་ངག་དབང་ཀུན་བཟང་
འཇིགས་མེད། །
44 དཔལ་རི་དགོན། །
45 ལྷ་བཙུན་སྐུ་ཕྲེང་གསུམ་པ་ཁྲག་འཐུང་འཇིགས་མེད་དཔའ་བོ། །
46 ཨོ་རྒྱན་སྨིན་གྲོལ་གླིང་དུ་གསན་བསམ་བསྒོམ་གསུམ་མཛད་པ།
47 བྱང་བདག་པད་འཕྲིན་དྲུང་ཆོས་བཀའ་གསན་ཚུལ།
48 མཁའ་སྤྱོད་འབྲས་མོ་ལྗོངས་སུ་ཞབས་པད་བསྐྱོད་པ།
49 གདན་ས་གསུམ་པ་གསང་སྔགས་ཆོས་གླིང་སླར་གསར་
བཞེངས་མཛད་པ།
50 བཀྲ་ཤིས་སྡིངས་མཆོད་རྟེན་མཐོང་བ་རང་གྲོལ་དང་གུ་རུ་
ལྷ་ཁང་རབ་གནས་མཛད་པ།
51 སོག་པོ་ཇུན་གར་བའི་དཔུང་གིས་རྙིང་བསྟན་ལ་གནོད་
འཚེ་བྱས་ཚུལ།
52 ངེས་གསང་ཞི་བདེ་གླིང་ཆགས་བཏབ་པ།
53 སྒྲུབ་སྡེ་དགོན་སླར་གསར་བཞེངས།
54 ཡུག་བསམ་གསེར་གཤོངས་མཐིལ་དུ་དབེན་ཟླུམ་མཆོད་རྟེན་
15
167
168
172
174
179



182
185
187
190
196
206
216
དང་འདུས་པ་མདོའི་སྨིན་གྲོལ་སྩལ་བ།
55 ཞིང་བརྗེས་ཚུལ།
56 ལྷ་བཙུན་སྐུ་ཕྲེང་བཞི་པ་ཀུན་བཟང་འཇིགས་མེད་རྒྱ་མཚོ། །
57 དོ་ལུང་རིག་འཛིན་མཆོག་སྒྲུབ་གླིང་དགོན་ཆགས་
བཏབ་ཚུལ།
58 ལེའུ་ལྔ་པ་ཆོས་རྒྱལ་ཕུན་ཚོགས་རྣམ་རྒྱལ་གྱི་གདུང་
རབས་བཤད་པ། །
59 ཆོས་རྒྱལ་ཕུན་ཚོགས་རྣམ་རྒྱལ་གྱི་མཛད་པ་བཤད་པ།
60 ཆོས་རྒྱལ་རིམ་བྱོན་འགའ་ཡི་ཕྱག་རྗེས་བཤད་པ་ལས་
ཆོས་རྒྱལ་གཉིས་པ་བསྟན་སྲུང་རྣམ་རྒྱལ།
61 ཆོས་རྒྱལ་གསུམ་པ་ཕྱག་རྡོར་རྣམ་རྒྱལ། །
62 ཆོས་རྒྱལ་བཞི་པ་འགྱུར་མེད་རྣམ་རྒྱལ། །
63 ཆོས་རྒྱལ་ལྔ་པ་རྣམ་རྒྱལ་ཕུན་ཚོགས། །
64 ལེའུ་དྲུག་པ་ཀཿཐོག་པ་སོགས་གསང་སྔགས་
སྔ་འགྱུར་རྙིང་མའི་བརྒྱུད་འཛིན་འགའ་ཡི་ལོ་རྒྱུས་
བཤད་པ།
65 ཀཿཐོག་དམ་པ་བདེ་གཤེགས།
66 ཀཿཐོག་པ་མཚུངས་་མེད་ཆོས་རྗེ་ཀུན་ཏུ་བཟང་པོ།
67 གཏེར་ཆེན་བདུད་འདུལ་རྡོ་རྗེ། །
218
226
228
230
230
231.
236



237
239
241
244
246
248
68 གཏེར་ཆེན་ཀློང་གསལ་སྙིང་པོ།
69 འབྲས་ལྗོངས་རིན་ཆེན་སྤུངས་གསང་སྔགས་ཡང་རྩེ་དགོན།
70 བླ་མ་འཕྲིན་ལས་རྒྱ་མཚོ།
71 གཏེར་ཆེན་སྤང་སྟོན་གུ་རུ་ཆོས་ཀྱི་དབང་ཕྱུག །
72 སྦས་ཡུལ་འབྲས་ལྗོངས་རྡོ་རྗེ་གླིང་པའི་བརྒྱུད་འཛིན། །
73 བླ་མ་རིག་འཛིན་ཀློང་ཡངས།
74 འབྲས་ལྗོངས་བླ་མ་གྲུབ་ཐོབ་དཀར་པོ།
75 ཀོང་པོ་རྫོགས་ཆེན་པ་འདྲེན་མཆོག་བསོད་ནམས་དབང་པོ།
76 ཤེལ་བྲག་པ་གྲུབ་ཆེན་ཡེ་ཤེས་ཕུན་ཚོགས་སམ་ཁམས་
གསུམ་རང་གྲོལ།
77 མཇུག་རྩོམ་
250
253
259
261



༈ གླེང་བརྗོད།
༄༅། །གཞོན་ནུ་བུམ་དབྱིངས་སྐུ་དང༌ ཡེ་ཤེས་རང་གསལ་ངང་དེར་ཡེ་
སངས་རྒྱས་ཀྱང་སྤྲུལ་པའི་གར། །གཞོམ་ཤིག་བྲལ་བའི་རོལ་པ་འགག་མེད་
འགྲོ་གྲོལ་བར་དུ་རྟག་ཁྱབ་ལྷུན་གྲུབ་མཚན་དཔེར་གསལ། །བདག་དང་
བདག་འདྲའི་འགྲོ་ཁམས་རྒྱ་མཚོར་ངེས་པའི་གསང་བ་ཟབ་དང་རྒྱ་ཆེའི་གྲུ་
ཆར་གྱིས། །གདམས་པས་རྗེས་བཟུང་བཀའ་དྲིན་འཁོར་མེད་རིགས་ཀུན་
ཁྱབ་བདག་དྲིན་ཆེན་བླ་མས་ཤིས་པར་སྩོལ། །ལྔ་བདོའི་རྒུད་པ་དབྱར་མཚོ་
བཞིན་དུ་རྒྱས། །གནའ་གཏམ་བཟང་པོ་ནུབ་རིའི་ཕྱོགས་སུ་བྲོས། །ཡ་རབ་
སྲོལ་ལུགས་གླེགས་ཤིང་བར་དུ་ཚུད། །འདི་ལྟའི་འདུ་བྱེད་ངལ་བའི་རྒྱུ་རུ་
མཐོང་། །འཆད་རྩོད་རྩོམ་པ་མཁས་པའི་སྐལ་བར་གདམས། །སྐྱེས་སྦྱངས་ཕྲ་
བའི་མདོ་འཆལ་བདག་ལྟ་བུས། །གླེགས་བམ་འཇོག་པ་འཛིན་མའི་ལྗིད་དུ་
སོང་། །དུས་ཚོད་གྲོན་པ་སྨྱོན་པའི་ལད་མོར་ཟད། །འོན་ཀྱང་ཡུལ་མིས་རང་
གི་རྒྱལ་ཁམས་སུ། །སྔོན་བྱོན་གོང་མའི་ལོ་རྒྱུས་ཕྱག་རྗེས་སོགས། །ཇི་བཞིན་
མ་ནོར་ཡི་གེའི་ཕུང་པོ་ལ། །ལྟས་ཆོག་བཀོད་པ་འདི་ཡང་དོན་ཆུང་མིན། །དེ་
ཡང་རང་རེའི་མཁའ་སྤྱོད་འབྲས་མོ་ལྗོངས་འདིར་ཆབ་སྲིད་ལུགས་གཉིས་
ཀྱིས་སྐྱོངས་བའི་ཆོས་ཀྱི་རྒྱལ་པོ་རིམ་བྱོན་རྣམས་དང་། ཨོ་རྒྱན་ཆེན་པོས་རྡོ་
རྗེའི་ལྗགས་ཀྱིས་ལན་གཅིག་མིན་པར་ཡང་ཡང་བསྔགས་པའི་སྤྲུལ་པའི་རྣལ་
འབྱོར་མཆེད་བཞི་བརྒྱུད་འཛིན་དང་བཅས་པས་རྣམ་འདྲེན་ཉི་མའི་གཉེན་གྱི་
ལུང་རྟོགས་སྤྱི་དང་། བྱེ་བྲག་སྔ་འགྱུར་འོད་གསལ་རྡོ་རྗེ་ཐེག་པའི་བསྟན་པ་
རིན་པོ་ཆེ་འཆད་རྩོད་རྩོམ་གསུམ། འཛིན་སྐྱོང་སྤེལ་གསུམ་གྱིས་འཛིན་པའི་



དགེ་འདུན་གྱི་སྡེས་ནོར་འཛིན་གྱི་ཕུང་པོ་དོགས་པོར་བྱས་པའི་ཕྱག་རྗེས་ངོ་
མཚར་རྨད་དུ་འབྱུང་བའི་ཚུལ་སོ་སོའི་གསུང་འབུམ་རྣམ་ཐར་དུ་གསལ་བ་
འགའ་ཞིག་རྒྱས་དྲགས་པས་ཕལ་གྱི་དགོངས་གནས་ཇི་བཞིན་མྱོང་བ་ལ་དུས་
བུལ་བ་དང་། འགའ་ཞིག་གཞན་གྱི་རྣམ་ཐར་གྱི་གསེབ་ཏུ་ཁ་འཐོར་བའི་ཚུལ་
གྱིས་བརྩོན་པ་ཞན་པས་ཡིད་བརྟན་འཕེར་བ་ཕྱོགས་གཅིག་འཆད་པར་སྔ་
བཤད་རྗེས་བསུབ་ཀྱི་དཔེར་མཐོང་བ་དང་། དེང་དུས་རྒྱལ་ཡོངས་མི་རིགས་
རྣམས་ཀྱི་ཤེས་བྱའི་གནས་ལ་བློ་གྲོས་ཀྱི་འཇུག་པ་མི་དམན་པའི་ཆེད་དབྱིན་
སྐད་ སོགས་ སུ་ ལྗོངས་འདིའི་བསྟན་པའི་མཛད་ ཕྱོགས་ཟུར་ཙམ་བྲིས་པ་
རྣམས་སུ་ཆགས་སྡང་ཕྱོགས་རིས་ཀྱི་ངག་སྒྲོས་བསགས་པའི་བརླང་ཚིགས་དུ་
མས་སྦགས་པས་སྐྱེ་འགྲོ་བསོད་ནམས་ཞན་པ་ངན་སོང་གི་རྒྱུ་བྱས་པ་དང་།
ཐེམ་པའི་ར་བ་ལས་ཕྱི་རོལ་ཏུ་གོམ་པའི་འདེགས་འཇོག་གི་ངལ་བའི་ཁུར་
བསྟེན་པར་རིང་དུ་གྱུར་ཞིང་ས་རྐོ་རྨོ་སློག་གི་སྡུག་གཙེར་གླང་གིས་སྐལ་པར་
གྱུར་ཀྱང་། རོ་མཆོག་ཞིམ་མངར་གྱི་ཕྱེ་ཕུར་མགྱོགས་འགྲོས་མྱོང་བའི་བརྟུལ་
ཞུགས་ཀྱི་རྗེས་སུ་ཕྱོགས་པས་སྐད་ཡིག་ཕན་ཚུན་བསྒྱུར་བཅོས་ཀྱིས་གཞན་
བྱས་ཕྱིར་བསྣུར་དང་རང་བྱས་སྔ་ཕྱོགས་ཅན་ཡང་འབྱུང་སྲིད་པ་དང་།
ལྗོངས་འདིའི་ལུས་ཅན་ཀུན་ལ་སྨན་པའི་ཐུགས་བསྐྱེད་བསིལ་ཟེར་ཅན་ལ་
འགྲན་ཞིང་རྒྱལ་རབས་ལོ་རྒྱུས་ཀྱི་མཚོན་པའི་ལྔ་རིག་སྣང་བའི་ཕྱོགས་ལ་
སྤྱན་རས་བཙའ་བ་འབྲས་རྒྱལ་མཐུ་སྟོབས་རྣམ་རྒྱལ་གྱི་ལྷ་ལྕམ་ཡེ་ཤེས་སྒྲོལ་
མས་ འབྲས་ ལྗོངས་ མཁས་ དབང་ སྐལ་བཟང་བློ་ ལྡན་ གྱིས་ ཕྱི་ལོ་(1657
AD)རབ་བྱུང་བཅུ་གཅིག་པའི་གསེར་འཕྱང་ཞེས་པ་མེ་བྱ་ལོར་བཀྲ་སྡིངས་



ལ་གསོ་བཀྲ་ཤིས་དཔལ་འབྱོར་རྫོང་དུ་མཛད་པའི་རྒྱལ་རབས་མདོར་བསྡུས་
ཁུངས་ལྡན་ཚིགས་བཅད་མར་གཞི་བཞག་སྟེ་སྒྲིག་པའི་མཁའ་སྤྱོད་འབྲས་མོ་
ལྗོངས་ཀྱི་རྒྱལ་རབས་དྭངས་ཤེལ་མེ་ལོང་ཞེས་བྱ་བ་གཞན་ལ་ངོམ་རིན་ཆོག་
ཞིང་ཡིད་སྨོན་མི་དགོས་པའི་རིན་ཐང་དང་བྲལ་བའི་སྤྱི་ནོར་འདི་ནི་ད་བར་
ཁྲིད ་ཅིག་ཡེ་ཤེས་བླ་མ་ལས་ཀྱང་གསང་རྒྱ་དམ་པས་གཅིག་ལས་མང་དུ་
འཕྲུལ་པའི་འདུ་བྱེད་པས་དབྱེན་ཤིས་མཆོག་དམན་ཀུན་གྱི་འདྲེན་བྱེད་ཀྱི་
ཡུལ་ལས་རྒྱང་རིང་དུ་བཞུགས་པ་དེ་ཉིད་པར་བསྐྲུན་རླབས་ཆེན་མཛད་བཟང་
གི་རྫོགས་ལྡན་གསར་དུ་ངོམ་ཚེ་ཆབ་སྲིད་འཇིག་རྟེན་ཕྱོགས་སུ་འདི་ཉིད་
གསལ་ཆ་ཆེ་ཞིང་། །
འདི་སྣང་གི་བྱ་བཞག་ཆུ་ཤིང་གི་མཆེད་ཟླར་གཟིགས་ཤིང་
དབེན་པའི་ཡོན་ཏན་དུ་མས་ལེགས་པར་སྤུད་པའི་སྤྱོད་ལམ་བཞི་གཤོངས་ཀྱི་
བྲག་ཕུག་ཞྭ་མོའི་ཏོག་ལྟར་བཀུར་ནས་སྙིང་པོའི་སྒྲུབ་པ་ལ་གཅིག་ཏུ་གཞོལ་
བའི་ རིམ་གཉིས་གདེང་ལྡན་གྱི་རྣལ་འབྱོར་པ་དང༌། བཅུ་ཕྲག་རིག་པའི་
གནས་ལ་རང་བྱན་ཚུད་དེ་ཤེས་བྱའི་གནས་ལ་ལག་མཐིལ་ཀྱུ་རུ་ར་ལྟར་སྤྱན་
རས་ཀྱི་དཀྱུས་ཡངས་ཤིང་ནག་ནོག་གི་དྲི་མ་དང་ནམ་ཡང་མི་མཛའ་བས་རྣམ་
གསུམ་རྒྱལ་མཚན་གྱིས་བཀླུབས་པའི་དམ་པའི་ཁྱུས་བསྐོར་བའི་དབུས་བྱོལ་
སོང་གཡུ་རལ་ཅན་གྱིས་ལྗིད་བཏེགས་ཤིང༌། སྲིད་ན་རིན་ཐང་བྲལ་བའི་ལྷ་
རེག་བཟང་གོས་ཅན་གྱི་གདུགས་ཀྱི་དཀྱིལ་ནས་ཉིད་ཀྱི་རྟོགས་པའི་འདྲ་
འབགས་གཞན་ལ་ངོམ་པར་གཞན་དྲིང་མི་འཇོག་པའི་མཁས་པའི་མདུན་སར་
རྒྱལ་རབས་ཆོས་འབྱུང་གི་དགོས་པ་དེ་ཙམ་མི་ཆེའང་།



ལུང་ཟིན་སྤྲུལ་པའི་སྐྱེས་ཆེན་རྣམས་ཀྱིས་འབྲས་མོ་ལྗོངས་སུ་ལུང་རྟོགས་ཀྱི་
ཕྱོགས་སུ་ཕྱག་རྗེས་བཀའ་དྲིན་གཞལ་བར་དཀའ་བའི་ཚུལ་གྱི་རྟོགས་བརྗོད་
ཕྱོགས་གཅིག་བཀོད་པའི་ཆོས་འབྱུང་སྔ་ན་མེད་པ་ཞིག་སྒྲིག་རྒྱུ་འབྱུང་ན་རང་
དང་སྐལ་མཉམ་གྱི་དོན་གཉེར་ཅན་དགའ་ལ་ཕན་པ་ཅུང་ཟད་སྲིད་སྙམ་པའི་
ལྷག་བསམ་བཟང་པོས་ཉེ་བར་དྲངས་ཏེ་ནུབ་འབྲས་ལྗོངས་བཀྲ་ཤིས་སྡིངས་
ཟིལ་གནོན་དགོན་གྱི་ཉེ་འདབ་བཀའ་བློན་ཚེ་རིང་དབང་འདུས་ཀྱི་བུར་སྐྱེས་
ཤིང་སྔ་འགྱུར་རྙིང་མའི་གྲལ་མཐར་སྙོགས་པ་མཁན་ལྷ་ཚེ་རིང་ཞེས་སུ་འབོད་
པའི་གདོལ་སྤྱོད་ཅན་དེས་མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་
པའི་རྣལ་འབྱོར་མཆེད་བཞི་བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་
གསར་གཞོན་ནུའི་དགའ་སྟོན་ཞེས་བྱ་བའི་ཆོས་འབྱུང་འདི་ཉིད་འདུ་སྒྲིག་གི་
སྐབས། ལོ་གྲངས་དུ་མར་གུང་སེང་ནམ་ཡིན་ལ་ཟུར་གསལ་ཁུངས་སུ་བྱས་
པའི་ཆོས་འབྱུང་རྒྱལ་རབས་གསུང་རྣམ་ཁག་ལ་ལན་གྲངས་དུ་མར་མཇལ་
ཞིང་འབྲས་ཁུལ་གནས་དགོན་ཆེ་ཕྲ་ཁག་དང༌། འབྲས་ལྗོངས་བོད་ཀྱི་ཤེས་
རིག་ཉམས་ཞིབ་ཁང་། འབྲུག་དང་བལ་ཡུལ་ནེ་པ་ལའི་ཕྱོགས་སུ་འགྲུལ་ཞིང་
དེ་ཕྱོགས་དཔེ་མཛོད་ཁང་བཅས་པར་ཞིབ་འཇུག་ནན་ཏན་ལྷུར་བླང་གིས་ཉིན་
མཚན་ངལ་བ་ལ་མི་ལྟོས་པའི་འབད་པས་ཕྱི་ལོ་(1995 A.D)རབ་བྱུང་བཅུ་
བདུན་པའི་ན་ཚོད་ལྡན་ཞེས་པ་ཤིང་ཕག་ཟླ་བ་བཞི་པའི་ཉ་ཡོངས་སུ་གང་
བའི་ཉིན་གྲུབ་པར་བགྱིས་ཀྱང་ཕྱི་ནང་གི་རྐྱེན་དུ་མས་རིམ་ལུས་ཀྱིས་ད་ཆ་ཕྱི་
ལོ་(2002AD)རབ་བྱུང་བཅུ་བདུན་པའི་ཆུ་རྟའི་ལོར་པར་བསྐྲུན་ཞུས་སྐབས་
འབྲི་བསྣོན་དང་ཞུས་དག་བཅས་ཀྱིས་གྲུབ་པར་བགྱིས་པ་འདིས་རྒྱལ་བསྟན་



སྒེ་དང་། བྱེ་བྲག་མཁའ་སྤྱོད་དཔལ་གྱི་འབྲས་མོ་ལྗོངས་འདིར་དཔལ་ཆེ་བ་
དག་ལྡན་གསང་ཆེན་སྔ་འགྱུར་འོད་གསལ་རྡོ་རྗེ་ཐེག་པའི་བསྟན་པ་རིན་པོ་ཆེ་
ཕྱོགས་དུས་ཀུན་ཏུ་དར་ཞིང་རྒྱས་ལ་ཡུན་དུ་གནས་པའི་རྒྱུར་གྱུར་ཅིག། །།



༈ མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་པའི་རྣལ་འབྱོར་མཆེད་
བཞི་བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་གསར་གཞོན་ནུའི་
དགའ་སྟོན་ཞེས་བྱ་བའི་ཆོས་འབྱུང་འདི་ཉིད་སྒྲིག་རྩོམ་སྐབས་ཁུངས་སུ་བྱས་
པའི་རྒྱལ་རབས་དང་། ཆོས་འབྱུང་། གསུང་རྣམ་སོགས་ཡིག་ཆའི་རིག་ཀྱང་
གཤམ་འཁོད་ལྟར་རོ།།
1 བླ་མ་དགོངས་འདུས་ལུང་བསྟན་བཀའ་རྒྱ་མ།
2 འབྲས་ལྗོངས་མཁས་དབང་སྐལ་བཟང་བློ་ལྡན་གྱིས་མཛད་པའི་རྒྱལ་
རབས་ཚིགས་བཅད་མ་སྙིང་འདུས། །
3 པདྨ་གླིང་པའི་འབྲས་ལྗོངས་གནས་ཡིག
4 ལྷ་ལྕམ་ཡེ་ཤེས་སྒྲོལ་མས་སྒྲིག་པའི་འབྲས་ལྗོངས་རྒྱལ་རབས་དྭངས་
ཤེལ་མེ་ལོང་།
5 དོ་ལུང་རིག་འཛིན་མཆོག་སྒྲུབ་གླིང་གི་དཀར་ཆག
6 སེ་སྟོན་ཉི་མ་བཟང་པོས་མཛད་པའི་རྒོད་ལྡེམ་པའི་རྣམ་ཐར་གསལ་བྱེད་
ཉི་མའི་འོད་ཟེར།
7 སྤྲུལ་སྐུ་ཕྱག་རྡོར་ནོར་བུས་མཛད་པའི་བྱང་གཏེར་བླ་མ་བརྒྱུད་པའི་རྣམ་
ཐར།
འཇམ་མགོན་ཀོང་སྤྲུལ་བློ་གྲོས་མཐའ་ཡས་ཀྱིས་མཛད་པའི་གཏེར་
བརྒྱའི་རྣམ་ཐར་རིན་ཆེན་བེ་ཌུར་ཡའི་ཕྲེང་མཛེས།



༡ འཇམ་མགོན་གྱིས་མཛད་པའི་རིག་འཛིན་ལེགས་ལྡན་རྗེའི་གཏོར་བྱོན་ཚེ་
སྒྲུབ་བདུད་རྩི་ཁྱིལ་བའི་དབང་གི་རིམ་པ་འཆི་མེད་བདུད་རྩིའི་ཞུན་ཐིག་
10 རྒྱལ་རབས་གསལ་བའི་མེ་ལོང་མངའ་བདག་ཆོས་རྒྱལ་བྱམས་པ་བསྟན་
འཛིན་གྱིས་ཞུགས་མཐུད་ཅན། །
11 ཞིག་པོ་གླིང་པའི་ཐུགས་ཆེན་འཁོར་བ་ལས་སྒྲོལ་གྱི་ལུང་བྱང་གསལ་བའི་
སྒྲོན་མེ།
12 བདུད་འདུལ་གླིང་པའི་ནམ་མཁའ་རྒྱལ་པོའི་གང་ཟག་བསྒོས་ཀྱི་ལུང་
བསྟན་རཏྣའི་སྒྲོམ་བུ།
13 ལྷ་བཙུན་ནམ་མཁའ་འཇིགས་མེད་རྩལ་གྱི་བཀའ་འབུམ་གསུང་རྣམ་
བསྒྲགས་མ་པོད་གཉིས།
14 རིག་འཛིན་སྲོག་སྒྲུབ་རྩ་པོད།
15 རྡོ་རྗེ་སྙིང་པོ་སྤྲིན་གྱི་ཐོལ་གླུ་པོད་གཉིས།
16 ལྷ་བཙུན་ཀུན་བཟང་རྣམ་རྒྱལ་གྱི་གསང་བའི་རྣམ་ཐར་དངུལ་དཀར་མེ་
ལོང་།
17 ༧གོང་ས་རྒྱལ་དབང་སྐུ་ཕྲེང་ལྔ་པ་ཆེན་པོ་བློ་བཟང་རྒྱ་མཚོའི་གསུང་རྣམ་
དུ་ཀུ་ལའི་གོས་བཟང་པོད་གསུམ།
18 ལྔ་པ་ཆེན་པོས་མཛད་པའི་ཟུར་རྣམ་ཐེག་མཆོག་བསྟན་པའི་ཤིང་རྟ།
19 སྨིན་གླིང་ལོ་ཆེན་གྱིས་མཛད་པའི་གཏེར་ཆེན་འགྱུར་མེད་རྡོ་རྗེའི་ཕྱི་རྣམ་
དད་པའི་ཤིང་རྟ།



20 སྨིན་གླིང་ལོ་ཆེན་གྱིས་མཛད་པའི་གཏེར་ཆེན་འགྱུར་མེད་རྡོ་རྗེའི་ནང་རྣམ་
ཡོན་ཏན་མཐའ་ཡས། །
21 སྨིན་གླིང་ལོ་ཆེན་གྱིས་མཛད་པའི་རྗེ་བཙུན་མཁས་གྲུབ་བྱ་རྒོད་པོ་ཆོས་
སྐྱོང་རྒྱལ་མཚན་གྱི་རྣམ་ཐར་ཡོན་ཏན་རྣམ་རོལ། །
22 སྨིན་གཏེར་འགྱུར་མེད་རྡོ་རྗེས་མཛད་པའི་ཡབ་རྗེ་དམ་པ་གསང་བདག་
ཕྲིན་ལས་ལྷུན་གྲུབ་ཀྱི་རྣམ་ཐར་སྐལ་བཟང་གདུང་སེལ།
23 སྨིན་གཏེར་འགྱུར་མེད་རྡོ་རྗེས་མཛད་པའི་མི་མ་སྙིང་ཐིག་མ་བུའི་ལོ་རྒྱུས་
ཁ་སྐོང་ངེས་ཤེས་འདྲེན་བྱེད། །
24 གོང་ས་ལྔ་པ་ཆེན་པོས་མཛད་པའི་བྱང་བདག་ངག་གི་དབང་པོའི་རྣམ་
ཐར་ངོ་མཚར་བཀོད་པ་རྒྱ་མཚོ།
25 ལྷ་བཙུན་གསུམ་པ་འཇིགས་མེད་དཔའ་བོའི་གསུང་རྣམ་མཐོང་གྲོལ་ཆེན་
མོ།
26 རྩེ་ལེ་སྣ་ཚོགས་རང་གྲོལ་གྱི་གསུང་རྣམ་དྲང་པོའི་ས་བོན།
27 རྩེ་ལེས་མཛད་པའི་ཀོང་བུ་རྫོགས་ཆེན་པ་བསོད་ནམས་དབང་པོའི་རྣམ་
ཐར་མདོར་བསྡུས།
28 རྩེ་ལེས་མཛད་པའི་དྲིས་ལན་ནོར་བུའི་བང་མཛོད། །
29 རྩེ་ལེས་མཛད་པའི་དྲིས་ལན་སྐལ་བཟང་དགའ་བྱེད་བདུད་རྩིའི་འདོད་
འཇོ།
30 རྩེ་ལེས་མཛད་པའི་འབེལ་གཏམ་མེ་ཏོག་ཆུན་འཕྱང་།
31 རྩེ་ལེས་མཛད་པའི་པདྨའི་རྣམ་ཐར་ཆེན་མོ་ལས་བརྩམས་པའི་དྲིས་ལན།
3



32 སྨིན་ལོས་མཛད་པའི་དིང་རི་བ་འཆི་མེད་བློ་གྲོས་བརྟན་པའི་རྣམ་ཐར་
ཡོན་ཏན་རབ་གསལ། །
33 མཁས་དབང་དགེ་འདུན་རིན་ཆེན་པས་མཛད་པའི་ལྷོ་འབྲུག་ཆོས་འབྱུང་
བློ་གསར་རྣ་རྒྱན། །
34 འབྲས་ལྗོངས་རིན་ཆེན་སྤུངས་བླ་མ་འཕྲིན་ལས་རྒྱ་མཚོའི་ཞལ་གསུང་
རྣམ་ཐར་མཐོང་བ་ཀུན་གྲོལ།
35 བདུད་འཇོམས་འཇིགས་བྲལ་ཡེ་ཤེས་རྡོ་རྗེས་མཛད་པའི་ཆོས་འབྱུང་ལྷ་
དབང་གཡུལ་རྒྱལ།
36 བདུད་འཇོམས་འཇིགས་བྲལ་ཡེ་ཤེས་རྡོ་རྗེས་མཛད་པའི་རྒྱལ་རབས་
དྭངས་ཤེལ་འཕྲུལ་གྱི་མེ་ལོང་།
37 གོང་ས་ལྔ་པ་ཆེན་པོས་མཛད་པའི་རྒྱལ་རབས་རྫོགས་ལྡན་གཞོན་ནུའི་
དགའ་སྟོན་དཔྱིད་ཀྱི་རྒྱལ་མོའི་གླུ་དབྱངས།
3 བྱ་བྲལ་སངས་རྒྱས་རྡོ་རྗེས་མཛད་པའི་ཀཿཐོག་ཆོས་འབྱུང་རིན་པོ་ཆེའི་
ཕྲེང་བ་ལྟ་བུའི་གཏམ། .
39 ལ་དྭགས་རྒྱལ་རབས་ཀུན་གསལ་མེ་ལོང་།
40 འབྲས་ལྗོངས་ངེས་གསང་ཞི་བདེ་གླིང་པའི་བཅའ་ཡིག་ཕན་བདེའི་ལམ་
བཟང་བྱང་ཆུབ་མཆོག་བརྙེས།
41 རྡོར་གླིང་དགོན་གྱི་ནང་རྟེན་དཀར་ཆག
42 བཀྲ་ཤིས་སྡིངས་དགོན་གྱི་གདུང་རྟེན་དཀར་ཆག



43 གཙང་སྤྲུལ་འགྱུར་མེད་བསྟན་པའི་སྒྲོན་མེས་གསར་སྒྲིག་ཨོ་རྒྱན་སྨིན་
གྲོལ་གླིང་གི་དཀར་ཆག་རང་བཞིན་བདེན་བརྗོད་ངོ་མཚར་ཤེལ་གྱི་ཨ་
དར་ཤ།
ཐཐ མི་དབང་བསོད་ནམས་སྟོབས་རྒྱལ་གྱི་རྟོགས་བརྗོད། །
45 རྒྱལ་དབང་སྐུ་འཕྲེང་བཅུ་གསུམ་པ་ཆེན་པོའི་རྣམ་ཐར་ངོ་མཚར་རིན་པོ་་་
ཆེའི་ཕྲེང་བ།



བྱེ་བ་ཕྲག་བརྒྱ་གླིང་བཞིས་བརྒྱན་པའི་མི་མཇེད་འཇིག་རྟེན་འདིའི། །རྣམ་
འདྲེན་སྟོང་གི་ཐུ་བོར་ཡོངས་བསྔགས་བུ་རམ་ཞིང་པ་ཞེས། །མཚན་སྙན་
འབུམ་གྱིས་ས་གསུམ་སྦིར་ལས་རྟོག་གེ་ངན་པ་ཡི། །ཁེངས་པའི་བྲག་རི་ཡུད་
ཀྱིས་སྙིལ་གང་སྙིང་དབུས་པད་མཚོར་རོལ། །མཚོ་གླིང་འཇའ་གུར་འཁྲུགས་
པའི་པད་སྡོང་རྩེར། །རྒྱལ་ཀུན་སྒྱུ་འཕྲུལ་དྲྭ་བའི་དབང་པོ་མཆོག །གྲུབ་
བརྙེས་འབུམ་གྱི་སྤྱི་མེས་མཚོ་སྐྱེས་རྗེ། །ཉིད་དང་དབྱེར་མེད་བླ་མས་བདག་
སྐྱོང་ཤིག །ཀུན་བཟང་རྡོ་རྗེ་སེམས་དཔའི་སྒྱུ་འཕྲུལ་གར། །འཕོ་ཆེན་འཇའ་
ལུས་སྐུར་བཞེངས་བཱི་མ་ལ། །བརྟུལ་ཞུགས་ཚུལ་གྱིས་སྡེ་གསུམ་ཀློང་དགུའི་
བསྟན། །གསལ་མཛད་ཀུན་བཟང་རྣམ་པར་རྒྱལ་བར་བཏུད། །འཁྲུལ་བྲལ་
གཏེར་བཏོན་འབུམ་གྱི་སྤྱི་མེས་སངས་རྒྱས་གླིང་ཞེས་ཟབ་མོའི་ཆོས་མཛོད་ལ་
དབང་བ། །སྤྲུལ་བའི་གར་གྱིས་སྦས་ཡུལ་ཆེ་འདིར་སྔ་འགྱུར་འོད་གསལ་
གསང་ཆེན་སྙིང་པོའི་ལམ་མཆོག་བསྟན། །གསལ་བར་མཛད་པའི་ཐུགས་
བསྐྱེད་ ཟླ་བྲལ་གྲུབ་པའི་དབང་ཕྱུག་བཀའ་དྲིན་གསུམ་ལྡན་འཁོར་ལོའི་
མགོན། །ཁྱོད་ཞབས་སྲིད་མཐར་འབྲལ་མེད་བསྟེན་ནོ་སྙིང་དབུས་དགྱེས་
རོལ་གཡོ་མེད་རྟག་སྐྱོངས་ རྗེས་འཛིན་ཤོག །དུས་གསུམ་མཁྱེན་པ་པད་
འབྱུང་གི །ལུང་ཟིན་སྤྲུལ་པའི་རྣལ་འབྱོར་བཞིའི། །མཛད་འཕྲིན་ཆུ་གཏེར་
གཡོ་བ་ལས། །ཟེག་མ་ཙམ་ཞིག་འདི་ན་བཏུས། །ཅེས་མཆོད་པར་བརྗོད་པ་
དང་བརྩམ་པར་དམ་བཅའ་བའི་ཚིགས་ཀྱིས་སྡུན་བསུས་ནས། འཇིག་རྟེན་གྱི་



ཁམས་འདིར་ཕན་བདེ་མ་ལུས་པ་འབྱུང་བའི་གཞི་ནི་སངས་རྒྱས་ཀྱི་བསྟན་པ་
ཁོ་ན་ལས་གཞན་དུ་མ་མཆིས་ཤིང་དེ་ཉིད་རྒྱ་གར་འཕགས་པའི་ཡུལ་ནས་
བསིལ་ལྡན་གངས་རིའི་ལྗོངས་འདིར་སྔོན་བྱོན་ལོ་པཎ་རྣམས་ཀྱིས་དཀའ་བ་
བརྒྱ་ཕྲག་གིས་དྲངས་བའི་ཚུལ་ཆོས་ཀྱི་འབྱུང་བ་གསར་རྙིང་གི་མཁས་གྲུབ་དུ་
མའི་གསུང་འཁྲུལ་བྲལ་ཚད་ཐུབ་ཇི་སྙེད་ཅིག་བཞུགས་པས་འདིར་སྐྱར་ཟློས་
མ་བྱས་ལ། སྐབས་སུ་བབས་པ་གདོད་ནས་གྲུབ་པའི་རྡོ་རྗེའི་གནས་མཆོག་
ཨོ་རྒྱན་གྱི་སློབ་དཔོན་ཆེན་པོ་སོགས་གྲུབ་པའི་རིག་འཛིན་རྣམས་ཀྱི་ཞབས་
ཀྱིས་བཅགས་ནས་བྱིན་གྱིས་བརླབས་ཤིང་། དཔའ་བོ་མཁའ་འགྲོ་བྱེ་བ་
འབུམ་སྡེ་སྤྲིན་ལྟར་ཐིབས་པའི་སྦས་གནས་ཡོངས་ཀྱི་རྒྱལ་པོ་དཔལ་རི་པད་
འོད་གཉིས་པ་བཀྲ་ཤིས་འབྲས་མོ་གཤོངས་གླིང་ཡངས་པར། རྣམ་འདྲེན་ཉི་
མའི་གཉེན་གྱི་ལུང་རྟོགས་སྤྱི་དང་། བྱེ་བྲག་གསང་ཆེན་འོད་གསལ་རྡོ་རྗེ་ཐེག་
པའི་བསྟན་པ་རིན་པོ་ཆེ་ལྗོངས་འདིར་དྲངས་བའི་ཤིང་རྟ་ཆེན་པོ་དུས་གསུམ་
མཁྱེན་པ་པདྨ་སམ་བྷ་བའི་བསླུ་མེད་རྡོ་རྗེའི་ལུང་གིས་ཡང་ཡང་བསྔགས་པའི་
བརྟུལ་ཞུགས་གྲུབ་པའི་དབང་པོ་མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་
སྤྲུལ་པའི་རྣལ་འབྱོར་མཆེད་བཞི་བརྒྱུད་འཛིན་དང་བཅས་པའི་བྱུང་བ་བརྗོད་
པ་བློ་གསར་གཞོན་ནུའི་དགའ་སྟོན་འདི་གླེང་བར་བྱ་བ་ལ།



༈ མཁན་སློབ་རྗེ་འབངས་ཞབས་བཅགས་ནས་བྱིན་གྱིས་བརླབས་ཚུལ།
ལེའུ་དང་པོ་མཁྱེན་སློབ་རྗེ་འབངས་སོགས་ཞབས་ཀྱིས་བཅགས་ནས་ཆོས་
ནོར་དམ་རྫས་ཀྱི་གཏེར་ཁ་དཔག་ཏུ་མེད་པས་གཏམས་པར་མཛད་ནས་ཕྱི་
རབས་ཀྱི་དོན་དུ་སྦས་ཡུལ་དུ་བྱིན་གྱི་བརླབས་ཚུལ་ནི། ཐང་ཡིག་ཤེལ་བྲག་
མ་ལས། སྒྲུབ་གནས་ཀུན་གྱི་རྒྱལ་པོ་ཁྱད་འཕགས་ནི༔ མཁའ་འགྲོ་མ་བསྒྲུབ་
རང་བཞིན་འདུ་བའི་གནས༔ སྐུ་ཡི་དབེན་གནས་བསྒྲགས་ཀྱི་ཡང་རྫོང་ཡིན༔
གསུང་གི་དབེན་གནས་བསམ་ཡས་མཆིམས་ཕུ་སྟེ༔ ཐུགས་ཀྱི་དབེན་གནས་
ལྷོ་བྲག་མཁར་ཆུ་ ཡིན༔ ཡོན་ཏན་དབེན་གནས་ཡར་ཀླུང་ཤེལ་གྱི་ བྲག
འཕྲིན་ལས་དབེན་གནས་མོན་ཁ་སེངྒེ་རྫོང་༔ ཁྱད་པར་ཡར་ཀླུང་ཤེལ་བྲག་
མཆིམས་ཕུ་གཉིས༔ རྒྱ་གར་དུར་ཁྲོད་བསིལ་བའི་ཚལ་དང་མཚུངས༔ ལུང་
ལྔ་གླིང་གཅིག་ལྗོངས་གསུམ་གངས་ཉི་ཤུ༔ དེ་ཡང་དབུས་ན་ཤངས་ཀྱི་ཟབ་ཕུ་
ལུང་༔ ཤར་ཕྱོགས་ཀོང་པོའི་ཡུལ་ན་ལྗོན་པ་ལུང་༔ ལྷོ་ཡི་ཕྱོགས་ན་མོན་གྱི་
སྲིབ་བཙན་ལུང་༔ ནུབ་ཀྱི་ཕྱོགས་ན་འགོས་ཀྱི་ཕག་རི་ལུང་༔ བྱང་གི་ཕྱོགས་
ན་སྐྱིད་ཀྱི་གྲོ་མ་ལུང་༔ ཤར་ལྷོ་མཚམས་ན་སྦས་ཡུལ་པདྨ་གླིང་༔ ལྷོ་ནུབ་
མཚམས་ན་སྦས་ཡུལ་འབྲས་མོ་ལྗོངས༔ ནུབ་བྱང་མཚམས་ན་སྦས་ཡུལ་
འཁན་པ་ལྗོངས༔ བྱང་ཤརམཚམས་ན་སྦས་ཡུལ་ལུང་གསུམ་ལྗོངསཿ ཅེས་
གསུངས་པ་ལྟར་ལུང་ལྔ། ལྗོངས་གསུམ་ལས་ཁྱད་པར་དུ་མས་འཕགས་པའི་
མཁའ་སྤྱོད་དཔལ་གྱི་འབྲས་མོ་ལྗོངས་འདིའི་ཆེ་བའི་ཡོན་ཏན་བླ་མ་དགོངས་
1 ལུང་བསྟན་བཀའ་རྒྱ་མ།



འདུས་ལུང་བསྟན་བཀའ་རྒྱ་མ་ལས། དེ་རྣམས་ཀྱི་ནང་ནས་ཡངས་ལ་ཁྲོད་ཆེ་
ཞིང་བཙན་པ བཀྲ་ཤིས་བྱིན་ཆགས་སྦས་ཡུལ་རིན་ཆེན་འབྲས་གཤོངས་
ཞེས་བྱ་བ༔ ཞེས་དང༌། ཀྱེ༔ འདུས་པ་རྣམས་གསན་མཛོད་ཅིག༔ གནས་དེ་
ནི་བླ་མ་ཡི་དམ་ཞི་ཁྲོ་དཔའ་བོ་མཁའ་འགྲོའི་ཕོ་བྲང་ཡིན་པས༔ ལུང་པ་དང་༔
གངས་དང་༔ མཚོ་དང་༔ བྲག་ཕུག་དང༔ ཤིང་གི་སྡོང་པོ་རྣམས་ལ་ལྷའི་ཕོ་
བྲང་དུ་མ་གནས་ཤིང་༔ སངས་རྒྱས་ཀྱི་ཞིང་ཁམས་དངོས་སུ་ཡོད་པས
འབྲས་མོ་གཤོངས་སུ་ཕྱིན་པ་དང་༔ དེར་སྡད་པ་རྣམས་ནི་སྨོས་ཅི་འཚལ་ཏེ༔
འབྲས་མོ་གཤོངས་ཞེས་རྣ་བས་ཐོས་པ་རྣམས་ཀྱང་༔ སྐྱེ་བ་དཔག་ཏུ་མེད་པ་
ནས་བསོད་ནམས་ཀྱི་ཚོགས་དཔག་ཏུ་མེད་པ་བསགས་པའོ༔ ས་ཕྱོགས་དེར་
འགྲོ་བའི་འདུན་པ་གཏོད་པ་རྣམས་ནི་ལས་དང་སྐལ་བར་ལྡན་པའོ༔ དེར་
སྒྲོད་པ་ནི་ས་ལ་གནས་པའི་བྱང་ཆུབ་སེམས་དཔའ་ཡིན་ནོ༔ བར་ཡུལ་འབྲས་
མོ་གཤོངས་འདི་ལ་ལན་རེ་བསྐོར་ན༔ བསྐལ་པ་སྟོང་དུ་བསགས་པའི་སྡིག་
པ་དང་སྒྲིབ་པ་ཐམས་ཅད་དག་པར་འགྱུར་རོ༔ དེར་སྡོད་པ་རྣམས་ནི་རབ་
འབྱུང་བཞིའི་སྒྱུ་ལུས་འདོར་མི་དགོས་པར་མཁའ་སྤྱོད་དུ་འགྲོ༔ འབྲིང་སེམས་
ཀྱི་དེ་ཉིད་རྟོགས་ནས་སངས་རྒྱས༔ མཐའ་མ་ཡང་བར་དོ་དང་པོ་ལ་སངས་
རྒྱས་སོ༔ གནས་དེ་མཐོང་བ་ཙམ་གྱིས་ངན་སོང་དུ་སྐྱེ་བའི་སྒོ་ཁེགས༔ ཅེས་
གསུངས་སོ། །ཆགས་ཚུལ་བཀོད་པའི་ཁྱད་པར་ཡང་ཕྱི་རོལ་ནས་རྡོ་རྗེ་ལ་
1 ལུང་བསྟན་བཀའ་རྒྱ་མ།



སོགས་པ་མཚོན་ཆ་སྣ་ཚོགས་ཀྱི་གཏམས་པའི་བྲག་རི་དང༌། ནགས་ཚལ་
སྟག་པོ་ཁྲོ་བོའི་རལ་པ་གནམ་དུ་གཟེངས་པ་ལྟ་བུའི་ས་འཛིན་མངོན་པར་མཐོ་
བའི་རི་བོ་ཕན་ཚུན་བསྣོལ་བ་མང་པོས་ཀུན་ནས་ཡོངས་སུ་བསྐོར་བའི་རི་
སུལ་རྣམསསུ། སྒོ་འཕྲང་གི་སྲུང་མ་ལྟ་བུའི་གཅན་ཟན་གཏུམ་པོ་སྣ་ཚོགས་
པས་ང་རོ་སྒྲོགས་པ། ནང་དུ་ལྗོན་ཤིང་སྣ་ཚོགས་པའི་ནགས་འདོད་ལྷའི་སྐྱེད་
ཚལ་ལྟར་བཀྲ་བ་རྣམས་སུ། ལྷའི་དྲང་སྲོང་ལྟ་བུའི་རི་དྭགས་སྣ་ཚོགས་བག་
ཡངས་སུ་རྩེ་བ། ལྷ་ཤིང་ལྗོན་པའི་ལྡིང་ཁང་རྣམས་ནས་བྱང་ཆུབ་ཀྱི་སེམས་ །
དང་ལྡན་པའི་བྱ་རིགས་སྣ་ཚོགས་པས་ཆོས་དབྱངས་རྒྱུན་དུ་སྒྲོག་པ། བར་
བར་དུ་སྨན་སྣ་མེ་ཏོག་གི་རིགས་མི་འདྲ་བའི་དྲི་བསུང་ཞིམ་པོ་ཕྱོགས་བརྒྱར་
འཐུལ་བ་ལ་རྐང་དྲུག་གཞོན་ནུ་རྣམས་ཀྱང་དུས་ལ་མི་ལྟོས་པར་ནམ་གཞར་
མཆོད་པའི་བྱ་བ་ལ་བརྩོན་པ་ལྟ་བུའི་གླུ་དབྱངས་ལེན་པ། མདོར་ན་གསང་
སྔགས་གྲུབ་པའི་རིག་འཛིན་རྣམས་ཀྱི་ཞིང་གི་བཀོད་པ་ཡོངས་སུ་རྫོགས་པའི་
སྦས་ཡུལ་གྱི་རྒྱལ་པོ་འདི་ཉིད་ ་གཏེར་བཏོན་ཤེས་རབ་མེ་འབར་གྱི་གཏེར་
བྱང་ལས། ྋརྒྱ་གར་གྱི་བྱང་ཕྱོགས་ ་ ་ ་ ་ ་ ་
1 འདིའི་ཟབ་གཏེར་རྫོགས་ཆེན་འཁོར་འདས་རང་གྲོལ་སོགས་ཀྱི་དབང་ལུང་གི་རྒྱུན་སྨིན་གཏེར་རྗེའི་
བར་ཡོད་པར་གསལ། 2 ལྷ་ལྕམ་ཡེ་ཤེས་སྒྲོལ་མའི་ཕྱོགས་སྒྲིག་ཏུ་གྲགས་པའི་འབྲས་ལྗོངས་
རྒྱལ་རབས་དྭངས་ཤེལ་མེ་ལོང་ལས་གསལ།



བོད་ཀྱི་ལྷོ་གཉིས་ཀྱི་མཚམས་ན་ལྷོ་ཁམས་ཆེན་པོ་བཅོ་བརྒྱད་ཀྱི་དབུས༔ ཕུ་
བྱང་དུ་བསྟན་པ༔ མདའ་ལྷོ་རུ་བསྟན་པ༔ མཛོད་ལྔ་སྟག་རྩེའི་གངས་ནི་རྒྱལ་
པོ་གདན་ལ་བཞུགས་པ་འདྲ་བ༔ མཐའ་བཞི་དར་དཀར་གྱི་ཡོལ་བ་བྲེས་པ་
འདྲ་བ༔ ལུང་པའི་ཕུ་ན་གངས་མར་འཕྱང་བ་འདྲ་བ་ལྔ་དབུ་ཐོད་དུ་དཀར་པོ་
སྟེ༔ ལྷའི་དབུ་རྒྱན་དང་འདྲ་བ༔ མཚོ་མེ་ལོང་འདྲ་བ་བདུན་མདུན་ན་གནས་
ཏེ༔ མཆོད་པའི་མཎྜལ་འདྲ་བ༔ གཡས་གཡོན་བྲག་དཀར་སེངྒེ་གནམ་དུ་འཕྱོ་
བ་འདྲི་བའི་མགུལ་ན༔ བྱ་རྒོད་ཀྱི་ཚང་བཅའ་བ༔ ལུང་པའི་དབུས་ནི་རིན་པོ་
ཆེའི་གཞོངས་པ་ཁ་སླང་བ་འདྲ་བ་ ལུང་པ་ལག་སོར་བཀྲམ་པ་འདྲ་བ༔ ལུང་
ལག་གཡག་ཕོའི་སུལ་མང་འདྲ་བ༔ ལུང་པའི་མདའ་དཔག་བསམ་གྱི་ལྗོན་
ཤིང་འགྱེལ་བ་འདྲ་བ༔ ལུང་པའི་ཕུ་ན་གངས་རི་གནས་པ༔ གངས་ཀྱི་གཤམ་
ལ་ཆུ་བབས་པ༔ ཆུ་ནི་བདུད་རྩི་ནད་སེལ་དུ་བྱུང་བ༔ གཡོན་ན་ཐམས་ཅད་
སྤང་དུ་ཡོད་པ༔ ལུང་པ་ཐམས་ཅད་ནགས་སུ་གནས་པ་ངམ་གྲོག་ཐམས་ཅད་
ནགས་གྱིས་གང་བ༔ ཤིང་སྡོང་གི་རིགས་དཔག་ཏུ་མེད་པས་གང་བ༔ མཚོ་
འགྲམ་རྣམས་ན་ཐང་ཆེན་པོ་གནས་པ༔ སྤང་རི་རྣམས་ནི་ནེ་ལེ་ཉལ་བ་འདྲ་
བ༔ རི་རྩེ་རྣམས་སེངྒེ་གནམ་དུ་འཕྱོ་བ་འདྲ་བ༔ རི་རྒྱུད་རྣམས་སྟག་མོ་རྒྱུག་པ་
འདྲ་བ༔ རི་སྣ་རྣམས་ནི་གཟིག་ཕྲུག་རྒྱུག་པ་འདྲ་བོ༔ ཆུ་གཞུང་རྣམས་རལ་གྲི་
ཉིལ་བ་འདྲ་བ༔ ཆུ་ཕྲན་རྣམས་ནི་མུ་ཏིག་བསྟར་ལ་རྒྱུས་པ་འདྲ་བ༔ རྦབ་ཆུ་
རྣམས་ནི་དར་ཡོལ་འཕྱར་བ་འདྲ་བ༔ བྲག་ཆུ་ཤིང་གི་སྒྲ་འཐབ་པས་སྔགས་
ཀྱི་སྒྲ་ནི་མང་པོ་བྱུང་བ༔ མཐའ་རྒྱས་མཆོད་རྟེན་གནས་པ་ལ༔ ཙིཏྟ་ རང་



བས༔
འབྱུང་ཀ་ནི་ཀ ལུང་པའི་དཀྱིལ་ན་བཀྲ་ཤིས་བྱིན་གྱི་རྡོ༔ རྒྱལ་པོ་གདན་ལ་
ཕབ་པའི་གནས་ཕ་བོང་ཆེན་པོ་རྒྱ་ཤོག་དྲིལ་བ་འདྲ་བ་གཅིག་ཡོད༔ གཏེར་
རྣམས་བརྟག་ཞིབ་དེ་ནས་བྱའོ༔ ནང་གཏེར་གྱི་ཁ་བྱང་ཐམས་ཅད་དེའི་འོག་
ནས་སྦས་ཡོད༔ ཕྱོགས་བཞི་མཚམས་བརྒྱད་དེ་ཡིས་ཤེས༔ སྨན་གྱི་རྒྱལ་པོ་
ཤིང་ལྔ་འདུ་བའི་ནད་རྣམས་བྱང་བ་ཡོད༔ ཁ་མདོག་མ་ཕྱེད་ཤིང་ཐོག་ཟས
དཔག་ཏུ་མེད་པ་ཡོད་པ་ཡིན༔ ཞེས་གསུངས།
དེ་ལྟར་གཏེར་ལུང་ཚད་ཐུབ་དུ་མ་ནས་ཡང་ཡང་བསྔགས་བརྗོད་
མཛད་པའི་འོག་མིན་ཟངས་མདོག་དཔལ་རི་དང་རྣམ་དབྱེར་མེད་པ་མཁའ་
སྤྱོད་དཔལ་གྱི་འབྲས་མོ་གཤོངས་སུ་འཕགས་མཆོག་སྤྱན་རས་གཟིགས་ཀྱིས་
བསིལ་ལྡན་གངས་རིའི་ལྗོངས་སུ་རྫུ་འཕྲུལ་གྱི་བཀོད་པས་ཞབས་བཅགས་
བྱིན་གྱིས་བརླབས་པའི་དུས་གནས་ ཀྱི་སྙིང་པོར་བཞུགས་པ་འཕགས་པ་
བཀའི་ལུང་མཛད། དེ་ནས་མི་ལོ་བརྒྱ་ཕྲག་གསུམ་ནས་མཛོད་ལྔ་སྟག་རྩེའི་
སྟེང་དུ་ལྷའི་དབང་པོ་བརྒྱ་བྱིན་བྱོན་ནས་གནས་སྒོ་དབྱེ་བ་གསལ་ བྱེད་ལྷའི་
ལུང་མཛད། དེའི་རྗེས་སུ་འཕགས་པའི་སྤྲུལ་པ་མི་ལྔ་བྱོན་ནས་གནས་ཀྱི་མིང་
བཏགས་པ་གབ་པ་རྩིས་ཀྱི་ལུང་མཛད། དེ་ནས་སློབ་དཔོན་ཆེན་པོ་པདྨ་སམ་
བྷ་བ་ཞེས་འཛམ་བུའི་གླིང་ན་ཆེ་བའི་རིག་སྔགས་འཆང་ཆེན་པོ་ཕའི་རྒྱུ་དང་
མའི་རྐྱེན་ལ་མ་ལྟོས་པར་ལྷོ་ནུབ་འོ་མ་ཅན་གྱི་རྒྱ་མཚོར་པད་སྡོང་འབུམ་
བརྡལ་གྱི་གེ་སར་ལས་གསུང་རྡོ་རྗེ་འོད་མཚན་སྟོང་འབར་གྱི་གསང་གསུམ་
མཚན་དཔེའི་གཟུགས་སུ་རིག་པ་ཐོལ་སྐྱེས་ཀྱི་ཚུལ་དུ་རང་ཤར་བ་དེ་ཉིད་ཁ་
བའི་ལྗོངས་ཀྱི་ཆོས་རྒྱལ་ཚངས་པ་ལྷའི་མེ་ཏོག་གིས་སྤྱན་དྲངས་བའི་བོད་ཀྱི་



འདྲེ་སྲིན་མ་རུངས་གདུག་པ་ཅན་རྣམས་རྫུ་འཕྲུལ་བཀོད་པ་ཆེན་པོས་དམ་
ཚིག་ཕྱག་རྒྱ་གཉན་པོའི་ཟིལ་འོག་ཏུ་མནན། དཔལ་བསམ་ཡས་མི་འགྱུར་
ལྷུན་གྱི་གྲུབ་པའི་གཙུག་ལག་ཁང་ཆེན་པོ་བོད་ཀྱི་ལྷ་འདྲེ་ཆེ་དགུ་གྲོགས་སུ་
སྦྲན་ཏེ་རྒྱ་ཁྱོན་འདི་ལྟ་བུ་ལོ་ལྔའི་ནང་རྟེན་དང་བརྟེན་པར་བཅས་འབྱོངས་
བའི་བོད་ཕྲུག་རིག་པ་ཅན་རྣམས་ལ་ལོ་ཙཱ་བསླབ་སྟེ་མདོ་སྔགས་ཆོས་ཚུལ་
རབ་འབྱམས་བསྒྱུར་བར་མཛད། གཞན་ཡང་བྱེ་ཐང་ཕལ་ཆེར་ཚལ་དང་ནེའུ་
གསེང་། ཆུ་ཆེན་པོ་ས་འོག་ཏུ་བཅུགས། ཆུ་མེད་པ་རྣམས་སུ་ཆུ། གྲམ་པ་
རྣམས་ཞིང་སར་བསྒྱུར་བའི་ངོ་མཚར་བརྗོད་ལས་འདས་པའི་སྤྲུལ་བསྒྱུར་
གྱིས་རྒྱལ་བསྟན་བོད་དུ་དྲངས་བའི་མཛད་པ་བདུད་བློན་རྣམས་ཀྱིས་མ་
བཟོད་ནས་ཕྱག་རྗེས་བཀའ་དྲིན་གྱི་འཕྲོ་བཤོལ་ནས་སླར་རྒྱ་གར་དུ་བྱོན་པར་
གསོལ་བའི་ཞལ་བཞེས་ཀྱིས་མ་དག་སྣང་ངོར་སྲིན་ཡུལ་དུ་གཤེགས་པའི་
ཚུལ་བསྟན། འོན་ཀྱང་སྐུ་དངོས་གཞོ་སྟོད་ཏི་སྒྲོ་བྲག་དང་། མཆིམས་ཕུ་བྲག་
དམར་དཔལ་གྱི་བྲེ་གུར་དུ་གསང་བ་བླ་ན་མེད་པའི་ཆོས་ཀྱི་འཁོར་ལོ་བསྐོར་
ནས་ལས་ཅན་རྒྱལ་པོརྗེ་འབངས་རྣམས་སྨིན་པར་མཛད། དེ་ནས་མཆོད་ཡོན་
ལྐོག་ཏུ་བཀའ་བགྲོས་ཏེ་ཕྱིས་སུ་དབོན་སྲས་བདུད་ཀྱི་སྤྲུལ་པས་བསྟན་པ་
བསྣུབ་པར་དགོངས་ནས། སློབ་དཔོན་སྐུ་དངོས་དང་མཚོ་རྒྱལ་སོགས་ལས་
ཅན་གྱི་འཁོར་དང་བཅས་དབུས་གཙང་ཕྱོགས་སུ་སྒྲུབ་གནས་ཉེར་གཅིག་དང་
མངའ་རིས་སྟོད་དུ་གངས་བྲག་ཉི་ཤུ། མདོ་ཁམས་སྨད་དུ་གནས་ཆེན་ཉེར་ལྔ་
སོགས་སྟོད་སྨད་བར་གསུམ་གྱི་སྦས་ཡུལ་ཐམས་ཅད་ལ། གསང་སྡགས་ཀྱི་
བསྟན་པ་མི་ནུབ་པ་དང་བྱིན་རླབས་ཀྱི་ཚན་ཁ་མི་ཉམས་པའི་ཕྱིར་ཆོས་ནོར་
་
8



ཟབ་གཏེར་དཔག་ཏུ་མེད་པས་གངས་བྲག་རི་མཚོ་ཐམས་ཅད་བཀང་བར་
མཛད། ཁྱད་པར་སྦས་ཡུལ་འདིར་ཞབས་ཀྱིས་བཅགས་ནས་གནས་ཀྱི་བར་
ཆད་སྲུང་བ་འཕྲུལ་མེད་སྡེ་དགུའི་ལུང་མཛད། དེའི་ཚེ་སྤྲུལ་པའི་རྒྱལ་པོ་ཁྲི་
སྲོང་ལྡེའུ་བཙན་བྱོན་ནས་གནས་ཀྱི་བྱིན་དབབ་ཐབས་རྒྱལ་པོའི་གབ་ལུང་
མཛད། མ་ཅིག་ཡེ་ཤེས་མཚོ་རྒྱལ་དང་ཤེས་བཟའ་སྒྲོན་གྱིས་མཁའ་འགྲོ་ཐིག་
ལེའི་ལུང་མཛད། ཆོས་ཀྱི་བློན་པོ་བརྒྱད་ཀྱིས་སྐྱེ་བོ་འདྲེན་པ་གནས་ཀྱི་ལུང་
མཛད། དེ་རྣམས་འབྲས་མོ་གཤོངས་ཀྱི་གནས་སྒོ་དབྱེ་ཞིང་ནང་དུ་སྒྲོད་པ་ལ་
ཤིན་ཏུ་གཅེས་པས་སྙིང་པོ་གཅེས་པའི་ལུང་བདུན་ཞེས་གྲགས་ཏེ་གུ་རུ་ལྷོ་
ནུབ་སྲིན་ཡུལ་དུ་གཤེགས་ཁར་བྱང་ཟང་ཟང་ལྷ་བྲག་ལ་སྦས་པའོ། ཞེས་
གསལ། གཞན་ཡང་རཏྣ་གླིང་པའི་གཏེར་བྱང་ལས། མཁས་པར་གནས་ཆེན་
ཀུན་ གྱི་མཆོག་གྱུར་ པ༔ འཕགས་ པའི་ ཞིང་ ཁམས་ དཔལ་ གྱི་འབྲས་མོ་
གཤོངས༔ དུས་ངན་ཐ་མའི་དུས་ན་དགོས་པའི་ཕྱིར༔ དང་པོ་སྤྱན་རས་
གཟིགས་ཀྱི་བྱིན་གྱིས་བརླབས༔ དེ་ནས་སྒྲོལ་མ་ཁྲོ་གཉེར་ཅན་དང་ནི༔ ལྷ་
དབང་བརྒྱ་བྱིན་སྲོང་བཙན་སྒམ་པོ་དང་༔ སྤྲུལ་པའི་མི་ལྔ་མཁའ་འགྲོས་བྱིན་
རླབས་མཛད༔ མཐའ་མ་པདྨ་བདག་དང་བྷོ་དྷི་ས་ཏྭ་དང་༔ ཆོས་སྐྱོང་རྒྱལ་པོ་
སྤྲུལ་པའི་མཁའ་འགྲོ་བདུན༔ ཆོས་བློན་བརྒྱད་དང་ཡི་དམ་ཆོས་སྐྱོང་སྲུང་༔
དཔའ་བོ་མཁའ་འགྲོ་ལྷ་སྲིན་བྱང་སེམས་ཅན༔ མ་ལུས་ཚོགས་ནས་གནས་
འདི་ བྱིན་གྱིས་བརླབས༔ ས་བཏུལ་ བྱིན་ ཕབ་ལོ་ཏོག་སྣ་ཚོགས་བཏབ༔
གཏེར་སྦས་གཉེར་བསྐོས་སྨོན་ལམ་བརྒྱ་རྩ་བཏབ༔ ཞེས་དང་། སྐལ་བཟང་
1 ཕྱིས་རིག་འཛིན་རྒོད་ལྡེམ་པས་གཏེར་ལས་བཞེས་པར་གསལ་ཡང་དཔེ་མཇལ་བའི་སྐལ་བས་དབེན།།
་9



བློ་ལྡན་གྱིས། དེ་ནས་སྦས་ཡུལ་ཀུན་གྱི་གཙོ་བོ་འབྲས་ལྗོངས་འདིར། །མཁན་
སློབ་ཆོས་གསུམ་རྫུ་འཕྲུལ་ཞབས་བཅགས་ཏེ། །བྲག་དཀར་བཀྲ་ཤིས་སྡིངས་
ཁྲིའི་དབུས་ཉིད་ན།།རྟེན་འབྲེལ་གནས་ལུགས་མ་ལུས་གཏན་ལ་ཕབས།།སྤྲུལ་
པའི་རྣལ་འབྱོར་མཆེད་བཞི་ལུང་དུ་བསྟན། །ཞེས་གསུངས་པ་བཞིན་གནས་
ཀྱི་ལྟེ་བ་བྲག་དཀར་བཀྲ་ཤིས་སྡིངས། ཤར་ཕྱོགས་སྦེད་ཕུག ལྷོ་ཕྱོགས་
མཁའ་འགྲོ་གསང་བའི་ཕུག་པ། ནུབ་བདེ་ཆེན་འཇའ་འོད་ཕུག་པ། བྱང་
ཕྱོགས་ལྷ་རི་འོད་གསལ་སྙིང་གི་ཕུག་པ་སོགས་སུ་དངོས་དང་རྫུ་འཕྲུལ་གྱིས་
ས་གཞི་རྟ་རྨིག་ཙམ་ཡང་མ་ལུས་པར་ཞབས་ཀྱིས་བཅགས་ཤིང་བྱིན་གྱིས་
རླབས་པའི་མ་འོངས་གདུལ་བྱའི་དོན་དུ་དཀྱིལ་འཁོར་དང་ལྷ་ཚོགས་རང་
བྱོན། ཕྱག་ཞབས་ཀྱི་རྗེས་སོགས་ངོ་མཚར་གྱི་བཀོད་པ་གྲངས་ལས་འདས་པ་
དང༌། ཆོས་ཀྱི་རྒྱལ་པོ་ཨིནྡྲ་བྷུ་ཏི་རྒྱ་མཚོའི་གླིང་དུ་ཞབས་ཟུང་འཁོར་ལོ་
བསྐྱོད་པའི་ཚེ་ཀླུ་ཡི་བུ་མོ་མཛེས་ལྡན་མས་ཕུལ་བའི་ཡིད་བཞིན་ནོར་བུ་
སོགས་ནོར་བུ་ལྔ་བརྒྱ། བྲག་དཀར་བཀྲ་ཤིས་སྡིངས་ཀྱི་གནས་སུ་ཐེམ་པ་
བདུན་ཡོད་པའི་དང་པོ་ལ་སོ་ནམ་གྱི་ལག་ཆ། གཉིས་པར་འཆིག་དང་རྫའི་
ཕྲུ་བ་མང་པོ། གསུམ་པར་འབྲས་མོ་གཤོངས་ཀྱི་ཁ་བྱང་གི་ཡེ་གེ་སོགས་ཆོས་ ་
ནོར་དམ་རྫས་བློས་མི་འཁྱུད་པ་ཙམ་གྱིས་འཕྱུར་བུར་གཏམས་པར་མཛད་དེ་
1 སྐལ་བཟང་བློ་ལྡན་གྱིས་མཛད་པའི་འབྲས་ལྗོངས་རྒྱལ་རབས་བསྡུས་པ།



མཛོད་ལྔ་སྤུན་གསུམ། ཡ་བདུད་ལྕམ་དྲལ། དགེ་བསྙེན་དཔའ་བོ་ཧཱུྃ་རི་
སོགས་གཞི་བདག་རྣམས་ལ་གཉེར་བྱང་གཏད་པ་སོགས་ཞིབ་པར་གནས་
ཡིག་ལས་གསལ་བས་འདིར་མང་དུ་མ་སྤྲོས་སོ།།
མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་པའི་རྣལ་འབྱོར་མཆེད་བཞི་
བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་གསར་གཞོན་ནུའི་དགའ་
སྟོན་ ལས། མཁན་ སློབ་ རྗེ་འབངས་ ཞབས་ ཀྱིས་ བཅགས་ནས་བྱིན་གྱིས་
རླབས་ཚུལ་མདོ་ཙམ་བསྟན་པའི་ལེའུ་སྟེ་དང་པོའོ།།



༈ ལེའུ་གཉིས་པ་མཁའ་སྤྱོད་དཔལ་གྱི་འབྲས་མོ་གཤོངས་
གནས་སྒོ་ཐོག་མར་ཇི་ལྟར་
ཕྱེས་ཚུལ། །
དེ་ལྟར་ཨོ་རྒྱན་གྱི་སློབ་དཔོན་ཆེན་པོ་པདྨ་སམ་བྷ་བས་གཏེར་
ཆེན་དང་གཏེར་ཕྲན་གྱི་ལུང་བྱང་དུ་མར་བསླུ་མེད་རྡོ་རྗེའི་ལྗགས་ཀྱིས་ལན་
གཅིག་མིན་པར་ཡང་ཡང་བསྔགས་བརྗོད་མཛད་པ་སྦས་ཡུལ་ཀུན་གྱི་མཆོག་
གྱུར་ཟངས་མདོག་དཔལ་གྱི་རི་བོ་དང་མི་གཉིས་པ་འོག་མིན་མཁའ་སྤྱོད་
འབྲས་མོ་གཤོངས་སུ་རབ་བྱུང་དྲུག་པའི་ནང་འཁྲུལ་བྲལ་གཏེར་བཏོན་འབུམ་
གྱི་གཙོ་བོ། ཡིད་བཞིན་ནོར་བུ་ལྟ་བུ་མཆོག་གི་སྤྲུལ་སྐུ་རྣམ་གསུམ་གྱི་ཡ་གྱལ་
རིག་འཛིན་རྒོད་ལྡེམ་ཅན་ནམ་དངོས་གྲུབ་རྒྱལ་མཚན་སྐུ་ཚེའི་སྟོད་ལ་ཞབས་
མཐིལ་གསེར་གྱི་འཁོར་ལོ་བསྐྱོད་དེ་གནས་ཞལ་ཐོག་མར་ཕྱེས་ཤིང་། རབ་
བྱུང་བརྒྱད་པའི་སྟོད་ཙམ་ན་ ཉག་རོང་བཞག་བླ་ཡེ་ཤེས་འབུམ་གྱི་སློབ་མ་
མོན་ཀཿཐོག་པ་བསོད་ནམས་རྒྱལ་མཚན་ཡང་ལུང་དོན་བཞིན་གནས་ཞལ་
ཅུང་ཟད་ཕྱེས། རབ་བྱུང་བཅུ་པའི་སྟོད་ལ་རྒོད་ལྡེམ་གཉིས་པ་མངའ་རིས་
རིག་འཛིན་ཆེན་པོ་ལེགས་ལྡན་རྗེས་བྱང་ཕྱོགས་ལྷ་རི་སྙིང་ཕུག་ནས་ཟབ་མོའི་
གཏེར་ཁ་སྤྱན་དྲངས། །
1 འདི་མཁས་གྲུབ་ཛྷ་ན་ཀེ་ཏུའི་སློབ་མར་གསལ་བས་ཀཐོག་པ་དབུ་འོད་ཡེ་ཤེས་འབུམ་དང་འཁྲུལ་
བར་མི་བྱའོ།།
2



༈ རིག་འཛིན་རྒོད་ལྡེམ་ཅན།
དེ་ལ་་ རིག་འཛིན་རྒོད་ཀྱི་ལྡེམ་ཕྲུ་ཅན་ནམ་དངོས་གྲུབ་རྒྱལ་མཚན་
ནི། ཡབ་སློབ་དཔོན་བདུད་འདུལ་དཔལ་དང་ཡུམ་ཇོ་ལྕམ་བསོད་ནམས་ཁྱེའུ་
འདྲེན་གཉིས་ཀྱི་སྲས་སུ་ཕྱི་ལོ་(1337 A.D)ཆིག་སྟོང་གསུམ་བརྒྱ་སོ་བདུན།
རབ་བྱུང་དྲུག་པའི་དབང་ཕྱུག་ཞེས་པ་མེ་མོ་གླང་ལོའི་ཆོ་འཕྲུལ་ཟླ་བའི་ཚེས་
བཅུ་ལ་སྣ་མོ་ལུང་གི་གཟིམ་ཁང་དུ་མཚན་དཔེའི་མྱུ་གུ་གསར་དུ་བཞད། སྐུ་
ན་ཕྲ་མོའི་དུས་ནས་ཡབ་རྗེ་དམ་པ་ཞིང་བརྗེས་ཀྱང་ཡུམ་གྱིས་བྲི་ཀློག་སློབ་
པར་མཛད། དགུང་ལོ་བརྒྱད་པའི་དུས་སྔ་འགྱུར་སྒྱུ་འཕྲུལ་དང་མ་མོར་མཁྱེན་
རླབས་ཟླ་མེད་དུ་གྱུར། དགུང་གྲངས་བཅུ་གཉིས་སུ་ཕེབས་སྐབས་རྩ་བ་སྐུ་
དཀར་པོ་ལ་རྩེ་མོ་རྒོད་སྒྲོ་དཀར་པོ་འདྲ་བ་གསུམ་དང་དགུང་གྲངས་ཉེར་བཞི་
པའི་དུས་སུ་རྒོད་སྒྲོ་ལྔ་འཁྲུངས་པས་རིག་འཛིན་རྒོད་ལྡེམ་ཅན་ཞེས་མཚན་
སྙན་གྱི་བསུང་ཞིམ་ཕྱོགས་ཐམས་ཅད་དུ་ཐུལ། ཆོས་རྗེ་བྲག་ལུང་བ་མཁས་
གྲུབ་རིན་དཔལ་བའི་དྲུང་ནས་སྔ་འགྱུར་རྫོགས་ཆེན་སྐོར་གྱི་མཚོན་ཆོས་
བཀའ་དུ་མ་གསན་བཞེས་མཛད། །
1གཏེར་ཆེན་ཉིད་ཀྱི་དངོས་སློབ་སེ་སྟོན་ཉི་མ་བཟང་པོས་མཛད་པའི་རྣམ་ཐར་གསལ་བྱེད་ཉི་མའི་
འོད་ཟེར་ལས་བཏུས།
13



༈ ཟབ་གཏེར་བཞེས་ཚུལ།
རི་ཁྲོད་པ་མང་ལམ་བཟང་པོ་གྲགས་པས་གྲོམ་པ་རྒྱང་གི་ལྷ་ཁང་
དང་རྒྱང་ཡོན་པོ་ལུང་གི་ཕུག་པ་ནས་གཏེར་ཁ་མང་པོ་སྤྱན་དྲངས་བའི་ནང་
ཚན་སྙིང་བྱང་ཐུགས་ཀྱི་དོན་བདུན་མ་སོགས་ཆོས་མཚན་བརྒྱད་ལྷ་བྲག་གི་
གཏེར་འདོན་པའི་ཆ་ལག་ཏུ་དགོས་པར་མཁྱེན་ནས་སྟོན་པ་བསོད་ནམས་
དབང་ཕྱུག་ལ་བསྐུར་ཏེ། སྔགས་པ་ལག་ན་ལྷ་སྐུ་ཐོགས་པ་བོད་ཀྱི་བདེ་སྡུག་
གི་གཏམ་དྲི་བ་ཞིག་འཕྲད་ཀྱི་དེ་ལ་ཐོད་གསུངས་པ་བཞིན། རིག་འཛིན་ཆེན་
པོ་སྣ་མོ་ལུང་ནས་ཕྱག་གཡས་ན་རྡོ་རྗེ་ཕུར་པའི་སྐུ་ཞིག་བསྣམས་གཡོན་པས་
བགྲང་ཕྲེང་བཟུང་ནས་ལྷ་སྔགས་བཟླས་བཞིན་བྲག་ལུང་ཏུ་ཕེབས་པ་དང་
མཇལ། ྋརྒྱལ་བའི་བཀའ་དང་མན་ངག་ཟབ་མོ་རྣམས། །བདག་གིས་བྱང་
ཕྱོགས་རྒྱུད་དུ་བསྲིང་བ་འདི། །ལས་ཅན་དམ་ཚིག་ཅན་དང་འཕྲད་པར་ཤོག
ཅེས་པའི་ཆབ་ཤོག་རྣམས་ཕུལ། དགུང་གྲངས་སུམ་ཅུར་ཕེབས་པ་ ཕྱི་ ལོ་
(1366 AD) ཆིག་སྟོང་གསུམ་བརྒྱ་དྲུག་བཅུ་རེ་དྲུག རབ་བྱུང་དྲུག་པའི་ཟིལ་
གནོན་ཞེས་པ་མེ་ཕོ་རྟ་ལོ་ཧོར་ཟླ་གཉིས་པའི་ཡར་ཚེས་བརྒྱད་ལ་རི་བོ་བཀྲ་
བཟང་གི་རྩེ་མོ་ནས་གཏེར་གྱི་ལྡེ་མིག་སྤྱན་དྲངས་ཏེ་གཏེར་ཚབ་སྦས། ལོ་དེའི་
ཧོར་ཟླ་བཞི་པའི་ཚེས་བཞི་སྐར་མ་རྒྱལ་ཕུར་འཛོམས་པའི་དུས་ཚེས་མཆོག་ཏུ་
དགེ་བར་བྲག་རི་དུག་སྦྲུལ་སྤུངས་འདྲའི་སྐེད་པ་ཟང་ཟང་ལྷ་བྲག་གི་ཕུག་པ་
1 འདིས་ལེའུ་བདུན་མའི་ཤོག་སེར་སྤྱན་དྲངས་བ་རིག་འཛིན་རྒོད་ལྡེམ་པས་ཕབ་པའོ།།
2 རྣམ་ཐར་གསལ་བྱེད་ཉི་མའི་འོད་ཟེར་ལས་གསལ།
14



ནས་མཛོད་ལྔའི་ཟབ་གཏེར་སྤྱན་དྲངས། དེ་ཡང་དབུས་སྙིང་མཛོད་སྨུག་པོའི་
ནང་དུ་ཤོག་དྲིལ་གསུམ་དང་ཕུར་པ་གསུམ་ཆུ་དར་སྨུག་པོས་དྲིལ་བ། ཤར་
དུང་མཛོད་དཀར་པོ་ནས་ལས་རྒྱུ་འབྲས་ལ་ཟློ་བའི་ཆོས་དགོངས་པ་ནམ་
མཁའ་དང་མཉམ་པ། ལྷོ་གསེར་མཛོད་སེར་པོ་ནས་བསྙེན་སྒྲུབ་རྣམ་བཞིའི་
ཆོས་ཉི་ཟླ་ལྟར་གསལ་བ། ནུབ་ཟངས་མཛོད་དམར་པོ་ནས་རྟེན་འབྲེལ་ཅན་
གྱི་ཆོས་ཙནྡན་གྱི་སྡོང་པོ་ལྟ་བུ། བྱང་ལྕགས་མཛོད་ནག་པོ་ནས་དགྲ་བགེགས་
ཐལ་བར་རློག་པའི་ཆོས་དུག་གི་སྡོང་པོ་ལྟ་བུ་སྟེ། མདོར་ན་ཀུན་བཟང་
དགོངས་པ་ཟང་ཐལ་གྱིས་ཐོག་དྲངས་བའི་ཆོས་ནོར་དམ་རྫས་བགྲང་བ་ལས་
འདས་པ་སྤྱན་དྲངས།
༈ སྦས་ཡུལ་འབྲས་མོ་ལྗོངས་སུ་ཞབས་བཅགས་ནས་
གནས་ཞལ་ཕྱེས་ཚུལ།
དགུང་གྲངས་སོ་བདུན་ཏུ་ཕེབས་པ་ཕྱི་ལོ་ (1373 AD)ཆིག་སྟོང་
སུམ་བརྒྱ་དོན་གསུམ། རབ་བྱུང་དྲུག་པའི་བག་མེད་ཅེས་པ་ཆུ་གླང་ལོ་དཔོན་
གཡོག་བཅུ་སྐོར་མཁའ་སྤྱོད་དཔལ་གྱི་འབྲས་མོ་གཤོངས་སུ་ཕེབས་བཞེད་ཀྱི་
འགྲིག་མཚམས་མཆོད་རྟེན་ཉི་མ་སོགས་སྒོ་ཡོལ་གྱི་ལུང་ཕྲན་ལྔ་བརྒྱུད་སྦས་
ཡུལ་འབྲས་མོ་གཤོངས་སུ་སྟག་ལོའི་དབྱར་ཞབས་སོར་འཁོད། དེ་ལྟར་ཡང་
གཏེར་བཏོན་ཉིད་ཀྱི་དངོས་སློབ་སེ་སྟོན་ཉི་མ་བཟང་པོས་མཛད་པའི་རྣམ་
ཐར་གསལ་བྱེད་ཉི་མའི་འོད་ཟེར་ལས། གུང་ཐང་རྒྱལ་པོ་གྲོང་། དབུས་
གཙང་དུ་སྡེ་འཁྲུགས་མགོ་གཡོས་པ་སོགས་ཀྱི་རྟགས་ངན་པ་སྣ་ཚོགས་འབྱུང་



སྟེ། གབ་པ་སྙིང་གི་ལྡེ་མིག་ལས། བོད་ཁམས་ཕུང་བའི་རྟགས་བྱུང་ན༔ ཡོལ་
མོ་ སྟོད་ལ་གྲོ་མོ་སྨད༔ བར་ཡུལ་རིན་ཆེན་འབྲས་མོ་གཤོངས༔ གོང་གི་
རྟགས་བྱུང་དེ་རུ་རྒྱུག༔ སྙིང་གི་དོན་བདུན་ལས། བོད་ཀྱི་སྡུག་འགོ་གུང་ཐང་
ནས་ བཙུགས་ཏེ༔ བོད་དུཥཁའི་མཚོ་བརྡོལ་ཡོང་བས༔ སྐྱེས་བུ་ཁྱོད་ངའི་
གཏེར་ཐོན་ལཿ འཇིག་རྟེན་འདི་ལ་མ་ཆགས་པར༔ མོན་བུམ་ཐང་དུ་བྲོས་
ཞིག༔ ཞེས་པ་ལ་སོགས་པའི་ལུང་བསྟན་ཞལ་ཆེམས་གསུམ་ལ་བརྟེན་ནས་
འབྲས་མོ་གཤོངས་སུ་འབྱོན་པའི་ཐུགས་འཁྲུངས་ནས། ཞེས་དང་། སྟག་གི་
ལོ་དགུན་ཟླ་ཐ་ཆུང་གི་ཚེས་ཀྱི་ནུབ་མོ། ཞེས་དང༌། དེའི་དབྱར་འབྲས་མོ་
གཤོངས་སུ་ཕྱིན་པས་བར་གྱི་ལམ་རྟགས་སྒོ་ཡོལ་སོགས་གསལ་པོ་གཟིགས།
དེའི་དགུན་དགོན་པ་སྡིངས་ཆེན་དུ་བཞུགས། དེའི་དབྱར་ཡང་གནས་ཆེན་ལ་
བྱོན་པས་རྒྱགས་དཀོན་པོ་བྱུང་བ་ལ། ཆོས་རྗེ་འཛེམ་བྱོན་དུས་ཀྱི་རྟ་མོ་གླང་
ཚགས་ལ་སོགས་པ་ལྕགས་ཆས་མང་བ་སྦས་པ་རྙེད། མོན་ལ་བཙོང་པས་
རྒྱགས་མོད་པོ་བྱུང༌། དེའི་དགུན་གངས་མི་ཐོད་དུ་མཆོད་རྟེན་་ཉི་མ་ཞེས་བྱ་
བ་ཨོ་རྒྱན་པདྨའི་རབ་གནས་མཛད་པའི་མི་མ་ཡིན་གྱིས་ལམ་བྱང་བ་གཅིག་
ཏུ་བཞུགས། དེའི་དབྱར་འབྲས་གཤོངས་ཀྱི་སྒོ་ཡོལ་གྱི་ལུང་ཕྲན་ལྔ་པ་་ཕྲ་
མེན་ཁ་ལབ་ཡོད་པར་བཞུགས། དེའི་དགུན་དགོན་པ་དགའ་སྡེ་རུ་བཞུགས།
ཡང་”དབྱར་གནས་ཆེན་ལ་བྱོན་པས་འབྲས་གཤོངས་ཀྱི་ནང་རང་བྱོན་བརྒྱ་རྩ་
1 འདི་སྐོར་མཆོད་རྟེན་ཉི་མའི་ལོ་རྒྱུས་ལས་ཞིབ་པར་གསལ།
2 འདི་བྲག་དཀར་བཀྲ་ཤིས་སྡིངས་ཡིན་ནམ་སྙམ་པས་དཔྱད་པར་བྱའོ།།



གཅིག་ཡོད་པར་གསུངས་པའི་གནས་གཉིས་གསུམ་གཟིགས། ཀ་སྨད་རང་
བྱོན་མང་པོ་གཟིགས་ནང་དུ་ཆུག་ཏུ་ཆ་བ་ལ་རྒྱགས་ཆད་ནས་སྨོན་ལམ་བཏབ་
སྟེ་ལོག་བྱོན་ནོ། །ཞེས་གསུངས་སོ།། དེ་ལྟར་རྗེ་འདི་ཆུ་གླང་ནས་ལྕགས་སྤྲེལ་
བར་ཕལ་ཆེར་ལོ་ངོ་ བརྒྱད་མ་ཟིན་ཙམ་གནས་ཆེན་ཕྱི་ནང་དུ་བཞུགས།
རྒྱལ་སྲས་ཕྱག་རྡོར་ནོར་བུའི་ཞལ་སྔ་ནས། གུང་ཐང་རྒྱལ་པོ་ལ་མོན་གྱི་
འབངས་ལོག་དང༌། དབུས་གཙང་སྡེ་འཁྲུགས་ཀྱི་འགོ་གཡོས་པ་སོགས་མི་
བདེ་བའི་རྟགས་སྣ་ཚོགས་བྱུང་སྟེ། ལུང་བསྟན་བཞིན་དཔོན་གཡོག་བཅུ་སྐོར་
བྱོན་ཏེ་ཆུ་གླང་ལོ་འགྲིག་མཚམས་མཆོད་རྟེན་ཉི་མ་སོགས་སྒོ་ཡོལ་གྱི་ལུང་
ཕྲན་ལྔ་བརྒྱུད་འབྲས་མོ་ལྗོངས་ཀྱི་བྱང་སྒོ་ཕྱེས། ལྕགས་སྤྲེལ་ལོའི་སྟོན་བར་
འབྲས་ལྗོངས་ཀྱི་གནས་འཚོལ་བ་དང་དེ་རྙེད་ནས་བཞུགས་པ་སོགས་མཛད།
ཅེས་གསུངས་པས་སོ།།
གཞན་ཡང་ལྔ་པ་ཆེན་པོས་མཛོད་ལྔ་སྟག་རྩེ་བརྒྱུད་འབྲས་གཤོངས་
མཐིལ་དུ་ཕེབས། བྲག་དཀར་”བཀྲ་ཤིས་སྡིངས་སུ་མགུར་གསུངས། འབྲས་
མོ་གཤོངས་ཀྱི་གནས་སྒོ་ཕྱེས་པའི་ཕྱག་རྟགས་སུ། གུ་རུ་ལ་ན་མོ༔ གྲུབ་ཐོབ་
བླ་མ་རྣམས་ཀྱིས་གསུངས་པའི༔ ཤཱཀྱའི་བསྟན་པ་ཕྱིན་ཆད་ནི༔ སངས་རྒྱས་
ཀུན་གྱིས་གསུངས་པའི༔ དེང་སང་སྙིགས་མའི་དུས་འདིར་སླེབས་ནས་ཡོད༔
རྒྱ་གར་ཟངས་གླིང་གི་བྱང་ཕྱོགས༔ མོན་ཕག་རི་ཁའི་ལྷོ་ནུབ་མཧཱ་གུ་རུའི་སྒྲུབ་
གནས་ཡོད་པའི་ས་ནས་རྡོ་རྗེ་ཐོད་ཕྲེང་རྩལ་གྱིས་བོད་ཁ་བ་ལྗོངས་པ་རྣམས་
1 ལྷ་བཙུན་གསོལ་འདེབས་ལས་ལོ་བཅུ་བཞིར་གསལ།
2 རྣམ་ཐར་གསལ་བྱེད་ཉི་མའི་འོད་ཟེར་ལས་བཀྲ་ཤིས་སྡིངས་སུ་ཕེབས་ཞེས་མ་གསལ།
17
་ །



ལ་སྤྲིངས་པ༔ བོད་འགྲོ་བ་སེམས་ཅན་ཐམས་ཅད་ཀྱི་དོན་དུ་བདག་གིས་
དཀའ་བ་མང་དུ་སྤྱད་ནས༔ འབྲས་མོ་ལྗོངས་ཀྱི་གནས་སྒོ་ཕྱེས་ནས་ཡོད་
པས༔ ཞེས་སོགས་སྤྲིངས་ཡིག་ངོ་མཚར་བ་མཛད་ཅེས་གོང་ས་ལྔ་པ་བློ་བཟང་
རྒྱ་མཚོས་མཛད་པའི་བྱང་བདག་ངག་གི་དབང་པོའི་རྣམ་ཐར་ངོ་མཚར་བཀོད་
པ་རྒྱ་མཚོ་ལས་གསལ། གཞན་ཡང་འབྲས་ལྗོངས་རྒྱལ་རབས་དངས་ཤེལ་མེ་
ལོང་ལས། སྤྲུལ་པའི་གཏེར་ཆེན་རིག་འཛིན་རྒོད་ཀྱི་ལྡེམ་ཕྲུ་ཅན་རྫུ་འཕྲུལ་
གྱིས་བྱོན་ཏེ། མཛོད་ལྔའི་ཁྱུང་ཚང་ནས་གུ་རུ་དྲག་མཐིང་སྐུ་སོགས་གཏེར་ཁ་
བཞེས། བྱང་ནུབ་ཀྱི་སྒོ་སྐོར་ལ་སྔ་ཕྱིར་མང་དུ་བཞུགས་ཤིང་བྱིན་གྱིས་
བརླབས། གནས་འདི་ལྟར་འདུག་ཅེས་བྱ་རྒོད་པོའི་སྐེ་ལ་ཡི་གེ་སྦྲགས་ཏེ་བོད་ ་
དུ་ལན་གཉིས་བརྫངས། ཞེས་གསལ་བ་ཤིན་ཏུ་ཡིད་བརྟན་པའི་གནས་སོ། །
སླར་རི་བོ་བཀྲ་བཟང་དུ་ཞབས་པད་བསྐྱོད་དེ་རྫོགས་ཆེན་གཙོ་བོར་གྱུར་བའི་
ཆོས་ཀྱི་འཁོར་ལོ་བསྐོར་ཏེ་གདུལ་བྱ་མང་པོ་རྗེས་སུ་བཟུང་། དགུང་གྲངས་
དོན་གཉིས་སུ་ཕེབས་པ་ཕྱི་ལོ་ (1408 A.D) ཆིག་སྟོང་བཞི་བརྒྱ་བརྒྱད།
རབ་བྱུང་བདུན་པའི་ཀུན་འཛིན་ཞེས་པ་ས་ཕོ་བྱི་བའི་ལོར་རེ་ཞིག་ཞིང་འདིའི་
མཛད་པ་བསྡུས་སོ།།
1 ལྷ་ལྕམ་ཡེ་ཤེས་སྒྲོལ་མའི་ཕྱོགས་སྒྲིག་ཏུ་གྲགས།



༈ ཀཿཐོག་པ་བཞག་བླ་ཡེ་ཤེས་འབུམ།
ཀཿཐོག་པ་བཞག་བླ་ཡེ་ཤེས་འབུམ་ནི། ཤར་ཀཿཐོག་རྡོ་རྗེ་གདན་གྱི་གདན་
རབས་དགུ་པ་བློ་གྲོས་འབུམ་དང་དུས་མཚུངས་སུ་ཕེབས། བློ་གྲོས་འབུམ་ཕྱི་
ལོ་(1342 AD)ཆིག་སྟོང་སུམ་བརྒྱ་ཞེ་གཉིས། རབ་བྱུང་དྲུག་པའི་སྣ་ཚོགས་
ཞེས་པ་ཆུ་ཕོ་རྟ་ལོར་འཁྲུངས། དགུང་གྲངས་རེ་ལྔར་ཕེབས་པ་ཕྱི་ལོ་(1406
A.D)ཆིག་སྟོང་བཞི་བརྒྱ་དྲུག རབ་བྱུང་བདུན་པའི་མི་ཟད་ཞེས་པ་མེ་ཕོ་ཁྱི་
ལོར་ཞིང་གཤེགས། འདིས་བཞག་བླ་མ་ཡེ་ཤེས་འབུམ་དབུས་ཕྱོགས་སུ་
བརྫོངས་ཏེ་དབུས་གཙང་ཁམས་གསུམ་ལ་སྔ་འགྱུར་བཀའ་གཏེར་གྱི་བསྟན་
པར་ཕྱག་རྗེས་ཆེ་ཞེས་གསལ། བཞག་བླ་ཡེ་ཤེས་འབུམ་པ་འདི་འབྲས་ལྗོངས་
ཕྱོགས་དངོས་སུ་ཞབས་པད་བསྐྱོད་ཅེས་མི་གསལ། སྐྱབས་རྗེ་བྱ་བྲལ་སངས་
རྒྱས་རྡོ་རྗེས་མཛད་པའི་ཀཐོག་ཆོས་འབྱུང་རིན་པོ་ཆེའི་ཕྲེང་བ་ལྟ་བུའི་གཏམ་
ལས། མཁས་གྲུབ་ཛྷ་ན་ཀེ་ཏུའི་སློབ་མ་ཉང་རོང་བཞག་བླ་ཡེ་ཤེས་འབུམ་པ་
ཞེས་མཁས་བཙུན་གྲུབ་པའི་ཡོན་ཏན་རྒྱ་མཚོའི་མངའ་བདག་དེ་ཉིད་དབུས་
གཙང་ཕྱོགས་སུ་བསྟན་རྒྱུན་གསོ་བ་དང༌། སྦས་ཡུལ་འབྲས་མོ་ལྗོངས་ཀྱི་
གནས་འཚོལ་ཕྱིར་དབུས་གཙང་ཕྱོགས་སུ་ཕེབས་ཏེ་བསྟན་འགྲོའི་དོན་རྨད་དུ་
བྱུང་བ་མཛད་ནས་མཐར་གཙང་གི་སྒྲུབ་གནས་སུ་སྐུ་གཤེགས།
1 རྒྱལ་རབས་སུ་འདི་འབྲས་ལྗོངས་སུ་ཕེབས་ཅེས་གསུངས་ཀྱང་ཁུངས་ལྡན་གྱི་ལོ་རྒྱུས་སོགས་སུ་མི་
གསལ་བས་དཔྱད།



༑ མོན་ཀ༔ཐོག་པ་བསོད་ནམས་རྒྱལ་མཚན།
དེ་ཉིད་ཀྱི་སློབ་མ་མོན་ཀཿཐོག་པ་བསོད་ནམས་རྒྱལ་མཚན་ནི། རཏྣ་གླིང་
པའི་ལུང་ཟིན་ཡིན་ཅིང་ཉག་རོང་བཞག་ཡུལ་དུ་འཁྲུངས། ཀཿཐོག་ཏུ་བྱོན་
ནས་བླ་མ་མཁས་གྲུབ་མང་པོ་ལས་མདོ་སྔགས་བཀའ་གཏེར་བསྟན་བཅོས་
མང་པོར་གསན་བསམ་བསྒོམས་པས་ཉམས་རྟོགས་ཀྱི་རྩལ་ཁ་ཡོངས་སུ་
རྫོགས་པར་མཛད། སྐུ་ཚེའི་སྨད་ཙམ་ལ་བླ་མའི་བཀའ་བཞིན་དབུས་གཙང་
བརྒྱུད་ལྷོ་མོན་སྦས་གནས་ལ་ཕེབས་སྐབས་ཐོག་མར་ཆོས་འཁོར་དཔལ་གྱི་
བསམ་ཡས་དང༌། དེ་ནས་རིམ་གྱི་སྤ་གྲོ་སྟག་ཚང་དུ་ཕེབས་ཏེ་གནས་ཀྱི་དབུ་
རྩེར་གདན་ས་བཏབ་པ་ལ་དེང་སང་ཡང་ཨོ་རྒྱན་རྩེ་མོ་ཞེས་གྲགས། ཞེས་
གསུངས། མཁས་དབང་དགེ་འདུན་རིན་ཆེན་པས་མཛད་པའི་ལྷོ་འབྲུག་ཆོས་
འབྱུང་བློ་གསར་རྣ་བའི་རྒྱན་ལས། དེ་ནས་རབ་བྱུང་གསུམ་པའི་ནང་སྔ་
འགྱུར་བསྟན་པའི་རྩ་ལག་ཀཿཐོག་དམ་གཙང་བྱམས་གསུམ་ནས་བརྒྱུད་པའི་
གདན་འཛིན་ལྔ་པ་དབུ་འོད་ཡེ་ཤེས་འབུམ་ཞེས་བྱ་བ། འབྲས་ལྗོངས་གནས་
སྒོ་བར་མ་འབྱེད་པ་ནས་སྤ་གྲོ་སྟག་ཚང་དུ་བྱོན། ཨོ་རྒྱན་རྩེ་མོར་གདན་ས་
བཏབ་སྟེ་སྔ་འགྱུར་བཀའ་མའི་བསྟན་པ་བཙུགས། དེའི་སློབ་མ་ཀཿཐོག་པ་
བསོད་ནམས་རྒྱལ་མཚན་དཔལ་དང་། རྣམ་གྲོལ་བཟང་པོ་ཡབ་སྲས་གཉིས་
ཀྱིས་སྟག་ཚང་ཤར་ངོས་སྤང་དཀར་པོར་འདུ་ཁང་ཆེན་པོ་གོང་འོག་གཉིས་
སོགས་བཏབ། རི་སུལ་ནགས་ཀླུང་ཕལ་ཆེར་སྒྲུབ་སྡེས་བཀང་ནས་ལྷོ་མོན་
ཀཿཐོག་པ་ཞེས་གྲགས་པའི་རིང་ལུགས་ཀྱིས་སྟག་ཚང་དང་པོ་དར་ཞིང་རྒྱས་
20



པར་བྱུང་བ་སྟེ། ཞེས་གསལ། འོན་ཀྱང་ཀཿཐོག་གདན་རབས་ལྔ་པ་དབུ་འོད་
ཡེ་ཤེས་འབུམ་ཕྱི་ལོ་(1254 AD)ཆིག་སྟོང་ཉིས་བརྒྱ་ང་བཞི། རབ་བྱུང་བཞི་
པའི་ཀུན་དགའ་ཞེས་པ་ཤིང་ཕོ་སྟག་ལ་འཁྲུངས་ཏེ་དགུང་གྲངས་དོན་བཞིར་
ཕེབས་པ་ཕྱི་ལོ་(1327 A.D)ཆིག་སྟོང་སུམ་བརྒྱ་ཉེར་བདུན། རབ་བྱུང་དྲུག་
པ་གསར་བཞད་མེ་ཡོས་ལོར་གཤེགས་པས་གོང་གི་རབ་བྱུང་ནོར་བ་ཡིན་
ནམ་དཔྱད། འདི་དང་མཐུན་པར་འབྲས་ལྗོངས་རྒྱལ་རབས་དྭངས་ཤེལ་མེ་
ལོང་ལས། རྒྱལ་བ་ཀཿཐོག་པ་དབུ་འོད་ཡེ་ཤེས་འབུམ་ཞེས་པ་ཆོས་རྗེ་ས་སྐྱ་
པཎ་ཆེན་གོང་མ་ཧོར་རྒྱལ་གྱིས་གདན་ཞུས་ཏེ་ཕེབས་པའི་ལམ་བར་འཛེང་
ཞེས་པར་ཀཿཐོག་ཡེ་ཤེས འབུམ་དང་མཇལ་ཏེ་རྣམ་རྒྱལ་ལྷ་ཁང་ཕྱི་ནང་
བསྒྱུར་བའི་རྫུ་འཕྲུལ་འགྲན་པས་ས་པཎ་ཀྱང་ཐུགས་ཡིད་ཆེས་ཏེ་སྒྱུ་འཕྲུལ་
ཞི་ཁྲོའི་དབང་གསན་པར་མཛད་པའི་སྐྱེས་མཆོག་དེ་ཡང་མཁའ་འགྲོས་ལུང་
བསྟན་པ་བཞིན་ཆེད་དུ་བྱོན་ནས་ནུབ་སྒོ་དམར་རྫོང་དུ་བདེ་འདུས་ཀྱི་སྒྲུབ་
ཆེན་མཛད། གཡའ་མ་རྟ་རིའི་བར་ཞབས་ཀྱིས་བཅགས། ཀཿཐོག་པ་བསོད་
ནམས་རྒྱལ་མཚན་གྱིས་ཤར་སྒོ་ནས་བྱོན་ཏེ་དབང་ལག་ཐང་ཕུ་མདའ་གནས་
མཐིལ་སོགས་ཞབས་ཀྱིས་བཅགས། ཡེ་ཤེས་འབུམ་གྱི་སྐུའི་སྐྱེ་བ་རྒྱལ་བ་
རྣམ་གྲོལ་བཟང་པོ་ཁང་པ་ཅན་དུ་སྐྱེ་བ་བཞེས་ཏེ་གནས་ལ་ཕན་པ་རྒྱ་ཆེར་
མཛད་པའོ། །ཞེས་གསལ། འོན་ཀྱང་ཀཿཐོག་ཆོས་འབྱུང་ལས། དེ་ནས་མོན་
ཀཿཐོག་པ་བསོད་ནམས་རྒྱལ་མཚན་གྱིས་ཀྱང་བསྒྲོད་ཐུབ་པ་ཙམ་བྱུང་ཞེས་
གསུངས་པ་ལས་དབུ་འོད་ཡེ་ཤེས་འབུམ་འབྲས་ལྗོངས་སུ་ཕེབས་པར་མ་



གསལ། གདན་རབས་ལྔ་པ་དབུ་འོད་ཡེ་ཤེས་འབུམ་དང་ཉག་རོང་བཞག་བླ་
ཡེ་ཤེས་འབུམ་གཉིས་མཚན་མཐུན་པས་འདི་གཉིས་ནོར་བ་ཡིན་ནམ་བསམ།
གོང་བཤད་ལྟར་མོན་ཀ༔ཐོག་བསོད་ནམས་རྒྱལ་མཚན་བཞག་བླ་ཡེ་ཤེས་
འབུམ་གྱི་སློབ་མ་ལས་དབུ་འོད་ཡེ་ཤེས་འབུམ་གྱི་སློབ་མ་མིན་པར་གསལ།
ཆོས་རྗེ་ས་པཎ་དང་དབུ་འོད་ཡེ་ཤེས་འབུམ་ཐོག་མཚུངས་འདྲ་ཞིག་སྔ་འགྱུར་
བཀའ་མའི་ ལོ་ རྒྱུས་ ལས་ ཀྱང་ གསལ། དེ་ལྟའང་ས་ པཎ་ ཕྱི་ ལོ་ (1182
Ap)ཆིག་སྟོང་ཅིག་བརྒྱ་གྱ་གཉིས། རབ་བྱུང་གསུམ་པའི་དགེ་བྱེད་ཅེས་པ་ཆུ་
ཕོ་སྟག་ལ་འཁྲུངས། དགུང་གྲངས་བདུན་ཅུར་ཕེབས་པ་ཕྱི་ལོ་(1251 AD)
ཆིག་སྟོང་ཉིས་བརྒྱ་ང་གཅིག རབ་བྱུང་བཞི་པའི་འགལ་བྱེད་ཅེས་པ་ལྕགས་
མོ་ཕག་ལ་ཧོར་ཡུལ་དུ་གཟུགས་སྐུའི་བཀོད་པ་བསྡུས། འགྲོ་མགོན་ཆོས་རྒྱལ་
འཕགས་པ་ཕྱི་ལོ་125AD)ཆིག་སྟོང་ཉིས་བརྒྱ་སོ་ལྔ། རབ་བྱུང་བཞི་པའི་
མྱོས་བྱེད་ཞེས་པ་ཤིང་མོ་ལུག་ལོར་འཁྲུངས། དགུང་གྲངས་ཞེ་དྲུག་ཏུ་ཕེབས་
པ་ཕྱི་ལོ་(1280 AD) ཆིག་སྟོང་ཉིས་བརྒྱ་བརྒྱད་བཅུ། རབ་བྱུང་ལྔ་པའི་རྣམ་
གནོན་ཞེས་པ་ལྕགས་ཕོ་འབྲུག་ལོར་དགོངས་པ་མྱ་ངན་ལས་འདས། འདི་ལོ་
ཀཿཐོག་པ་དབུ་འོད་ཡེ་ཤེས་འབུམ་དགུང་གྲངས་ཉེར་བདུན་ཏུ་ཕེབས་པས་
འདི་གཉིས་དུས་མཚུངས་སོ།།
2



༈ རིག་འཛིན་རྒོད་ལྡེམ་གཉིས་པ་མངའ་རིས་རིག་འཛིན་
ལེགས་ལྡན་རྗེ།
རིག་འཛིན་རྒོད་ལྡེམ་གཉིས་པ་མངའ་རིས་རིག་འཛིན་ལེགས་
ལྡན་རྗེ་ནི། ཡབ་འཇམ་དབྱངས་རིན་ཆེན་རྒྱལ་མཚན་དང་ཡུམ་བྲོ་ལྕམ་
ཁྲོམ་པ་རྒྱན་གྱི་སྲས་སུ་ཕྱི་ལོ་(1500A.D)ཆིག་སྟོང་ལྔ་བརྒྱ། རབ་བྱུང་བརྒྱད་
པའི་དྲག་པོ་ལྕགས་སྤྲེལ་ལོར་གློ་བོ་མ་ཐང་གི་སའི་ཆར་སྐུ་འཁྲུངས། ཡབ་རྗེ་
དམ་པ་དང༌། དྲང་པོ་གཏེར་བཏོན་སྔགས་འཆང་ཤཱཀྱ་བཟང་པོ། གཅེན་
མངའ་རིས་པཎ་ཆེན་པདྨ་དབང་རྒྱལ། ཀོང་ཆེན་ནམ་མཁའ་དཔལ་ལྡན་
སོགས་མཁས་གྲུབ་དུ་མའི་མདུན་ནས་ཟབ་མོའི་ཆོས་ཀྱི་བདུད་རྩི་ངོམ་མེད་དུ་
གསོལ། གཅེན་མངའ་རིས་པཎ་ཆེན་དང་ལྷན་དུ་བསམ་ཡས་དབུ་རྩེ་རྣམ་
སྣང་གསང་སྒྲོམ་ནས་རིག་འཛིན་ཡོངས་འདུས་ཀྱི་ཟབ་གཏེར་བཞེས། དེ་ལ་
གཏེར་ཆེན་ཨོ་རྒྱན་གླིང་པས་ཡར་ཀླུང་ཤེལ་བྲག་ནས་བཞེས་པའི་བཀའ་
འདུས་ཆོས་ཀྱི་རྒྱ་མཚོ། སངས་རྒྱས་གླིང་པས་སྤུ་རི་ཕུག་མོ་ཆེ་ནས་གདན་
དྲངས་བའི་བླ་མ་དགོངས་འདུས། པཎ་ཆེན་སྐུ་མཆེད་ཀྱིས་བསམ་ཡས་དབུ་
རྩེ་རྣམ་སྣང་མི་བཞི་རྒྱབ་སྤྲོད་ཀྱི་སྙིང་མཛོད་ནག་པོ་ནས་སྤྱན་དྲངས་པའི་རིག་
འཛིན་ཡོངས་འདུས་ཏེ་འདི་གསུམ་ལ་བཀའ་འདུས་རྣམ་གསུམ་ཞེས་གྲགས།
1 འཇམ་མགོན་ཀོང་སྤྲུལ་བློ་གྲོས་མཐའ་ཡས་ཀྱིས་མཛད་པའི་གཏེར་བརྒྱའི་རྣམ་ཐར་རིན་ཆེན་བེའུར་
ཡའི་ཕྲེང་མཛེས་ལྟར་བྲིས།



༈ འབྲས་ལྗོངས་ལྷ་རི་སྙིང་ཕུག་ནས་ཟབ་གཏེར་བཞེས་ཚུལ།
དེ་ཡང་ སྦས་ཡུལ་འབྲས་མོ་གཤོངས་འདིའི་ཕུག་ཆེན་བཞིའི་ཡ་
གྱལ་བྱང་ཕྱོགས་ལྷ་རི་རིན་ཆེན་སྙིང་གི་ཕུག་པར་དུས་རབ་བརྒྱད་པའི་ནང་
སློབ་དཔོན་པདྨ་འབྱུང་གནས། རྗེ་ཁྲི་སྲོང་ལྡེའུ་བཙན། གྲོགས་མཁར་ཆེན་ཡེ་
ཤེས་མཚོ་རྒྱལ། ཞང་སྣ་སྣམ་རྡོ་རྗེ་བདུད་འཇོམས་སོགས་རྫུ་འཕྲུལ་གྱིས་
བཀོད་པས་ཞབས་བཅགས་ནས་བྱིན་གྱིས་བརླབས། ཚེ་རྒྱུད་བྱེ་བའི་དྭངས་
བཅུད་གཅིག་ཏུ་དྲིལ་བ་བྱིན་རླབས་ཀྱི་ངེད་པ་ཐོལ་ལེ་བ་ཚེ་སྒྲུབ་བདུད་རྩི་
འཁྱིལ་བའི་ཆོས་སྡེ་སོགས་མ་འོང་ལྔ་བདོའི་གདུལ་བྱ་རྣམས་ལ་དགོངས་ཏེ་
ཟབ་མོའི་གཏེར་དུ་སྦ་བར་མཛད། དེ་ཡང་ཇི་སྐད་དུ། ཡང་ཟབ་སྙིང་པོ་བདུད་
རྩི་འཁྱིལ་བ་འདིས༔ ཐོག་མར་དགེ་བ་བླ་མ་གཅེས་པའི་ཕྱིར༔ ཕྱི་རབས་དོན་
དུ་རྒྱུད་དོན་ཟུར་ཙམ་བཀོད༔ ད་ལྟ་རྗེ་འབངས་ཉི་ཤུ་ལྔ་ལ་གདམས༔ བཞི་
བཅུར་ཉེ་དུས་ཚེ་འཐུང་ལོངས་སྤྱོད་དབུལ༔ དམ་པའི་ཆོས་མཆོག་སྒྲུབ་ལོང་
མེད་ པར་ འཆི༔ དེ་དུས་འདི་ཡིས་ཕན་པར་འགྱུར་བའི་ཕྱིར༔ སྦས་ཡུལ་
འབྲས་ལྗོངས་འཇའ་འོད་གུར་ཕུག་ཏུ༔ སྒྲུབ་པ་ཁ་གསོས་ཆོས་བཀའ་ཚང་
བར་བཀོད༔ པདྨ་ང་སྤྲུལ་བདུད་འཇོམས་སྐྱེ་བ་གཅིག འདི་ཡི་ལོ་ལ་འབྱུང་
ཞིང་གནས་ལ་སྤྱོད༔ ཅེས་ལུང་བསྟན་པ་བཞིན་རྗེ་འདི་གུང་གྲངས་རེ་བརྒྱད་
པ་ཕྱི་ལོ་(1568 A.D) ཆིག་སྟོང་ལྔ་བརྒྱ་རེ་བརྒྱད། རབ་བྱུང་བཅུ་པའི་རྣམ་



བྱུང་ཞེས་པ་ས་ཕོ་འབྲུག་གི་ལོ་ལ་མཁའ་སྤྱོད་འབྲས་མོ་གཤོངས་ཡངས་པར་
ཞབས་པད་བསྐྱོད། དེ་ཡང་འཆི་མེད་ཚེའི་དངོས་གྲུབ་བརྙེས་ཤིང་རྩོད་པ་དང་
བྲལ་བའི་གྲུབ་པའི་དབང་ཕྱུག་ཆེན་པོ་འཁྲུལ་བྲལ་གཏེར་བཏོན་འབུམ་གྱི་སྤྱི་
མེས་ལྷ་བཙུན་ཉི་ཟླ་འོད་ཟེར་དང༌། གསང་མཚན་རྡོ་རྗེ་གྲོ་ལོད་རྩལ་དུ་
གྲགས་པ་འདི་ཉིད་ཀྱིས་ལོ་དེའི་ཧོར་ཟླ་བདུན་པའི་ཚེས་བཅུའི་ནུབ་མོ་འབྲས་
ལྗོངས་བྱང་སྒོ་ལྷ་རི་རིན་ཆེན་སྙིང་པོའི་འཇའ་འོད་ཕུག་པའམ། ལྷ་རི་
སྙིང་ཕུག་ཞེས་ཡོངས་སུ་གྲགས་པ་ནས་ངོ་མཚར་བའི་ཆོ་འཕྲུལ་གྱི་འདུ་
བ་བཅས་གཏེར་ལས་སྤྱན་དྲངས་ནས་སྐལ་ལྡན་རྣམས་ལ་སྤེལ་བ་ལས་བརྒྱུད་
པ་གསེར་གྱི་ཉག་ཐག་ལ་དམ་སེལ་གྱི་གཡའ་མེད་པར་བཞུགས་ བཞིན་པ་
འདིའོ།། འབྲས་ལྗོངས་རྒྱལ་རབས་དྭངས་ཤེལ་མེ་ལོང་ལས། མངའ་རིས་
རིག་འཛིན་ཆེན་པོས་ཀྱང་བྱང་སྒོ་གསེར་གླིང་དུ་སྒྲུབ་སྡེ་བཙུགས། མཛོད་
ལྔའི་རི་རྒྱུད་ལ་རྟེན་འབྲེལ་དུ་མ་འགྲིག་པར་མཛད་ཅེས་གསལ་བ་འདི་དཔའ་
བོ་ཧཱུྃ་རི་ཡིན་པར་སྨོས་མ་དགོས་ལ་དེང་སང་དེར་སྒྲུབ་སྡེའི་བརྩེགས་ཤུལ་ད་
ལྟའང་མཇལ་དུ་ཡོད། སླར་བོད་དུ་ཞབས་བསྐྱོད་དེ་སྐུ་ཚེའི་སྨད་ལ་གསང་
སྔགས་ཐེག་མཆོག་གླིང་གི་གདན་ས་མཛད་ནས་དགུང་གྲངས་བརྒྱ་དང་བཅུ་
གསུམ་གྱི་བར་སྔ་འགྱུར་བཀའ་གཏེར་གྱི་བསྟན་པ་བཤད་སྒྲུབ་ལས་གསུམ་
གྱིས་བསྐྱངས་ཏེ་ཕྱི་ལོ་(1613 A.D) ཆིག་སྟོང་དྲུག་བརྒྱ་བཅུ་གསུམ། རབ་
1 རིན་ཆེན་གཏེར་གྱི་མཛོད་ཆེན་པོར་བཞུགས་སོ།།
25



བྱུང་བཅུ་པའི་བག་མེད་ཅེས་པ་ཆུ་མོ་ཕག་གི་ལོར་གསང་སྔགས་ཐེག་མཆོག་
གླིང་དགོན་དུ་སྐུ་ལ་བསྙུན་མེད་པར་དགོངས་པ་ཆོས་དབྱིངས་ སུ་གཤེགས་
པའི་ཚུལ་བསྟན་ཏོ།།
མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་པའི་རྣལ་འབྱོར་
མཆེད་བཞི་བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་གསར་གཞོན་
ནུའི་དགའ་སྟོན་ལས། མཁའ་སྤྱོད་དཔལ་གྱི་འབྲས་མོ་གཤོངས་གླིང་ཡངས་
པར་ གཏེར་བཏོན་གྲུབ་པའི་དབང་ཕྱུག་རྣམས་ཞབས་ཀྱིས་བཅགས་ནས་
གནས་སྒོ་ཐོག་མར་ཕྱེ་བའི་ཚུལ་མདོ་ཙམ་བཤད་པའི་ལེའུ་སྟེ་གཉིས་པའོ།།
1 སྐུའི་སྐྱེ་བ་བྱང་བདག་པོ་བཀྲ་ཤིས་སྟོབས་རྒྱལ་གྱི་གདུང་སྲས་རིག་འཛིན་གསུམ་པ་ངག་གི་དབང་
པོའོ།།
26



༈ ལེའུ་གསུམ་པ་ཆོས་རྒྱལ་ཚངས་པ་ལྷའི་མེ་ཏོག་གི་གདུང་མངའ་
བདག་སེམས་དཔའ་ཆེན་པོ་ཕུན་ཚོགས་རིག་འཛིན་གྱི་
གདུང་རབས་བཤད་པ། །
དུས་གསུམ་མཁྱེན་པ་ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་ཀྱི་བསླུ་
མེད་རྡོ་རྗེའི་ལུང་གིས་ཟིན་པ་སྤྲུལ་པའི་རྣལ་འབྱོར་མཆེད་བཞིའི་ཡ་གྱལ་
ཁམས་གསུམ་ཆོས་ཀྱི་རྒྱལ་པོ་མངའ་བདག་སེམས་དཔའ་ཆེན་པོ་ཕུན་ཚོགས་
རིག་འཛིན་གྱི་གདུང་རབས་བཤད་པ་ལ། ཐོག་མའི་གདུང་རབས་ཇི་ལྟར་
མཆེད་ཚུལ་དང་། རྗེ་ཉིད་ཀྱི་རྣམ་ཐར་བཤད་པ་དང་། གདུང་སྲས་རིམ་པར་
བྱོན་ཚུལ་བཤད་པ་སྟེ་གསུམ་ལས། དང་པོ། དེ་ལ་ ་གངས་ལྗོངས་ཆབ་སྲིད་
ལུགས་གཉིས་ཀྱིས་མངའ་དབང་བསྒྱུར་བ་མཁྱེན་རབ་ཀྱི་དབང་ཕྱུག་འཇམ་
པའི་རྡོ་རྗེ་མི་རྗེའི་ཚུལ་བཟུང་བ་ཆོས་ཀྱི་༸རྒྱལ་པོ་ཆེན་པོ་ཁྲི་སྲོང་ལྡེའུ་བཙན་
ཞེས་སྙན་པའི་གྲགས་པ་ས་གསུམ་ན་མངོན་པར་མཐོ་བ་དེ་ལ་སྲས་མུ་ནེ་
བཙན་པོ་དང་། མུ་རུབ་བཙན་པོའམ་”དམ་འཛིན་ཡེ་ཤེས་རོལ་པ་རྩལ་དང་།
མུ་ཏིག་བཙན་པོའམ་མུ་ཁྲི་བཙན་པོ་སད་ན་ལེགས་མཇིང་ཡོན་ཏེ་སྐུ་མཆེད་
གསུམ་འཁྲུངས། རྒྱལ་སྲས་ཆུང་བ་འདི་དགུང་གྲངས་བཞིར་ཕེབས་སྐབས་
1 འཇིགས་བྲལ་ཡེ་ཤེས་རྡོ་རྗེས་མཛད་པའི་རྒྱལ་རབས་དྭངས་ཤེལ་འཕྲུལ་གྱི་མེ་ལོང་ལྟར་བྲིས།
2 འདི་ཡན་གྱི་རྒྱལ་བརྒྱུད་མཆེད་ཚུལ་ཁུངས་ལྡན་གྱི་ཆོས་འབྱུང་རྣམས་སུ་གསལ་བས་འདིར་སྐྱར་ཟློས་
ངལ་བའི་རྒྱུར་མཐོང་།་ 3བླ་མ་དགོངས་འདུས་སོགས་གཏེར་རྙིང་འགའ་ལས་མཚན་དེ་ལྟར་གསལ།
27



ཡབ་ཁྲི་སྲོང་གི་ནོར་བུའི་ཅོད་པན་དབུར་བཅིངས་ཏེ་གསེར་ཁྲིར་བཞུགས་སུ་
གསོལ་བས་བཀྲ་ཤིས་པའི་དགེ་མཚན་མང་པོ་དང་ནོར་བུའི་ལྗིད་ཀྱིས་དབུ་
ཅུང་ཟད་ཡོ་བས་མཚན་སད་ན་ལེགས་མཇིང་ ཡོན་དུ་གྲགས། དེ་ལ་སྲས་
གཙང་མ། ལྷ་རྗེ། ལྷུན་གྲུབ། རལ་པ་ཅན། ཁྲི་དར་མའུ་དུམ་བཙན་དང་སྐུ་
མཆེད་ལྔ་འཁྲུངས། རྒྱལ་པོ་ཁྲི་དར་མའུ་དུམ་བཙན་ལ་ལྕམ་ཆུན་མ་ཚེ་སྤོང་
བཟའ་བཙན་མོ་འཕན་ལ་སྲས་ཞིག་འཁྲུངས་པ་ཆེན་མས་བསད་དམ་འཕྲོག་
གིས་དོགས་ནས་མཚན་མོ་ཡང་མར་མེའི་འོད་དང་མ་འབྲལ་བར་སྲུང་བས་
མཚན་ལ་མངའ་བདག་འོད་སྲུང་ཞེས་གྲགས། ཆེན་མ་སྣ་ནམ་བཟས་ཀྱང་
མདང་དགུང་ང་ལ་འདི་སྐྱེས་སོ་ཞེས་བུ་ཆུང་སོ་སྐྱེས་པ་ཞིག་བསྟན་པས། བློན་
པོ་རྣམས་ན་རེ། མདང་སྐྱེས་ཀྱི་བུ་ཆུང་ལ་ སོ་ནི་གདའ། འོན་ཀྱང་ཡུམ་གྱི་
བཀའ་བརྟན་དུ་ཆུག་ཟེར་བས་མཚན་ལ་མངའ་བདག་ཁྲི་ལྡེ་ཡུམ་བརྟན་དུ་
ཐོགས། མངའ་བདག་འོད་སྲུང་གི་སྲས་དཔལ་འཁོར་བཙན། དེ་ལ་ལྕམ་ཆེན་
མ་སྣ་ནམ་བཟའ་ལེགས་བཙུན་ལས་གཅུང་སྐྱིད་ལྡེ་ཉི་མ་མགོན་དང༌། ཆུན་མ་
མཆིམས་བཟའ་བཙུན་ནེ་ལས་གཅེན་པོ་བཀྲ་ཤིས་བརྩེགས་པ་དཔལ་གཉིས་
འཁྲུངས། གཅུང་མངའ་བདག་སྐྱིད་ལྡེ་ཉི་མ་མགོན་དང་ལྕམ་ཅོག་རོ་བཟའ་
གཉིས་ལ་སྲས་ཆེ་བ་དཔལ་ཀྱི་ལྡེ་རིག་པ་མགོན་དང་། བར་པ་བཀྲ་ཤིས་
མགོན་དང༌། ཆུང་བ་ལྡེ་བཙུགས་མགོན་ཏེ་སྐུ་མཆེད་གསུམ་འཁྲུངས་པ་དེ་ལ་
སྟོད་ཀྱི་མགོན་གསུམ་དུ་གྲགས། དེ་ལ་མངའ་བདག་ཆེ་བ་དཔལ་གྱི་ལྡེ་རིག་
པ་མགོན་ནས་མངའ་བདག་སེམས་པ་ཆེན་པོ་ཕུན་ཚོགས་རིག་འཛིན་ཡབ་
28



སྲས་རིམ་པར་མཆེད། འཇིགས་བྲལ་ཡེ་ཤེས་རྡོ་རྗེས་མཛད་པའི་རྒྱལ་རབས་
སྔོན་མེད་དྭངས་ཤེལ་འཕྲུལ་གྱི་མེ་ལོང་ལས། མང་ཡུལ་བདག་པོ་རིག་པ་
མགོན་ལ་སྲས་མང་དུ་བྱུང་བའི་རྒྱུད་ནི་ལ་དྭགས་རྒྱལ་པོ་ཡིན་ལ། འདིའི་
གདུང་རབས་རིམ་ཅན་བྱུང་བའི་མཐའ་མ་ད་ལྟའི་དུས་སུ་མངའ་རིས་སྟོབས་
འབྱོར་གྱིས་ཅུང་ཟད་ཉམས་དམས་པར་བྱས་ཀྱང་རིགས་རྒྱུད་རྩོད་པ་མེད་
པའི་སྲས་མཆེད་ཟུང་གཅིག་འཚོ་བཞེས་སུ་སྣང་བ་འདིའོ།། ཞེས་དང་། གོང་
ས་ལྔ་པ་ཆེན་པོ་བློ་བཟང་རྒྱ་མཚོས་མཛད་པའི་དེབ་ཐེར་རྫོགས་ལྡན་གཞོན་
ནུའི་དགའ་སྟོན་དཔྱིད་ཀྱི་རྒྱལ་མོའི་གླུ་དབྱངས་ལས། ཉི་མ་མགོན་གྱིས་
མངའ་རིས་སུ་བྱོན་ཏེ་ཆབ་སྲིད་བཟུང་། སྲས་གསུམ་བྱུང་བའི་ཆེ་བ་དཔལ་གྱི་
ལྡེ་རིག་པ་མགོན་གྱིས་མང་ཡུལ་བཟུང་།(1000-1025 A.D)ཞེས་གསུང་སོ།།
དེ་ལྟར་མངའ་བདག་དཔལ་ཀྱི་ལྡེ་རིག་པ་མགོན་གྱི་སྲས་མངའ་བདག་འགྲོ་
མགོན། བདེའི་སྲས་མངའ་བདག་ཆོས་མགོན། འདི་ལོ་ཙ་བ་རིན་ཆེན་བཟང་
པོ་དང་ཐོག་མཚུངས། དེའི་སྲས་མངའ་བདག་ལྷ་ཆེན་པོ། འདིས་གྲུབ་ཐོབ་ཨོ་
རྒྱན་པ་གཙུག་གི་ནོར་བུར་བསྟེན། ཐེག་ཆེན་གྱི་ཆོས་མང་དུ་གསན། གྲུབ་
ཆེན་པས་ཉིན་རེ་རབ་ཏུ་བྱུང་བ་ལྔ་བརྒྱ་རེ་བསླབ་པ་གསོ་བ་དང་། སྡོམ་པ་
གསར་དུ་འབོག་པ་སོགས་བསྟན་འགྲོའི་བྱ་བ་རླབས་ཆེན་མཛད། འདི་ཅུང་
ཟད་དཔྱད་པར་བྱ་སྟེ་ཨོ་རྒྱན་པ་སྔ་ཕྱི་གཉིས་ལས་སྔ་མ་རིན་ཆེན་དཔལ་དང་།
1 རྒྱལ་རབས་གསལ་བའི་མེ་ལོང་མངའ་བདག་ཆོས་རྒྱལ་བྱམས་པ་བསྟན་འཛིན་གྱིས་ཞུགས་མཐུད་མ་
ལྟར་བྲིས། 2 འདི་གཉིས་སྐུ་མཆེད་ཡིན་ཞེས་ལ་དྭགས་རྒྱལ་རབས་ཀུན་གསལ་མེ་ལོང་ལས་གསལ།
(1025-1050A.D)
29



ཕྱི་མ་སྟག་ཚང་ངག་དབང་བརྒྱ་མཚོ་དང་གཉིས་ལས་སྔ་མ་འདི་མངའ་བདག་
ལྷ་ཆེན་དང་དུས་མཚུངས་པ་དང་དེའི་ཡབ་མངའ་བདག་ཆོས་མགོན་གྱི་རྒྱལ་
སྲིད་བཟུང་སྐབས་ལོ་ཙ་རིན་ཆེན་བཟང་པོས་ཉ་མར་གཙུག་ལག་ཁང་ཆེན་པོ་
བཞེངས་ཤིང་དེར་ཁ་ཆེའི་པཎྜིཏ་མང་པོ་དབྱར་གནས་པར་མཛད་པ་སོགས་
རྒྱལ་བསྟན་ལ་སྲི་ཞུ་ཆེ་ཞེས་གསལ། རབ་བྱུང་དང་པོ་ཤར་དུས་ལོ་ཙ་རིན་
ཆེན་བཟང་པོ་དགུང་གྲངས་བདུན་བཅུར་ཕེབས། གྲུབ་ཆེན་ཨོ་རྒྱན་པ་ཕྱི་ལོ་
(1230 A.D)ཆིག་སྟོང་ཉིས་བརྒྱ་སུམ་བཅུ། རབ་བྱུང་བཞི་པའི་རྣམ་འགྱུར་
ཞེས་པ་ལྕགས་ཕོ་སྟག་ལ་འཁྲུངས། རབ་བྱུང་ལྔ་པ་ཤར་ཚེ་དགུང་གྲངས་སོ་
བརྒྱད་དུ་ཕེབས་པས་འདི་གཉིས་དབར་ཕལ་ཆེར་ལོ་གྲངས་ཉིས་བརྒྱ་བདུན་
བཅུ་རྩ་གསུམ་ཙམ་གྱི་ཁྱད་ཡོད། དེ་ལྟར་ན་འདི་སྐབས་ཀྱི་ཨོ་རྒྱན་པ་གཞན་
པ་ཞིག་ཡིན་ནམ་ཞིབ་དཔྱད་བགྱིས་འོས་པ་ལགས། མངའ་བདག་ལྷ་ཆེན་གྱི་
སྲས་མངའ་བདག་དི་མགོན། དེའི་སྲས་མངའ་བདག་བཀྲ་ཤིས་དགོན། དེའི་
སྲས་མངའ་བདག་ལྷ་ཆེན་དི་ཝན། དེའི་སྲས་མངའ་བདག་དི་མུར། དེའི་སྲས་
མངའ་བདག་མོ་གོལ། དེའི་སྲས་མངའ་བདག་ཇོ་བཙུན། དེའི་སྲས་མངའ་
བདག་བཙན་འབར་ལྡེ། དེའི་སྲས་མངའ་བདག་སྐྱོབ་པ་སྐྱོབ་པ་ཆེན་པོ། དེའི་
སྲས་མངའ་བདག་རྩ་རྒན། དེའི་སྲས་མངའ་བདག་གཉན་པོ་ཇོ། དེ་ལ་སྲས་
མངའ་བདག་རས་ཆེན། མངའ་བདག་བསོད་ནམས། མངའ་བདག་ལྷ་བཙུན་
ཆེན་པོ། མངའ་བདག་ཐ་ཆུང་ནུ་བོ་ཅུ་གུ་རྩད་བཅས་སྐུ་མཆེད་བཞི་འཁྲུངས།
མངའ་བདག་བསོད་ནམས་ཀྱི་སྲས་མངའ་བདག་ཁྲི་བཙུན། དེའི་སྲས་མངའ་



བདག་བཙན་དར་ཁྲི་རྒྱལ། འདིས་ཧོར་ཡུལ་དུ་དམག་ལན་གསུམ་ཁྱེར་ཞིང་
གཙང་སྟོད་ཡན་ལ་དཔའ་བོ་བརྟུལ་ཕོད་པའི་སྙན་པས་ཁྱབ། དེ་ལ་སྲས་
མངའ་བདག་བཀྲ་ཤིས་ལྡེ་དང་མངའ་བདག་རྣམ་རྒྱལ་གྲགས་པ་སྐུ་མཆེད་
གཉིས་འཁྲུངས། བཀྲ་ཤིས་ལྡེ་རབ་ཏུ་བྱུང་། མངའ་བདག་རྣམ་རྒྱལ་གྲགས་
པའི་སྲས་མངའ་བདག་གྲགས་ཆེན། འདིའི་སྐུ་རིང་ལ་བླ་མ་བུ་རང་བ་ཞེས་བྱ་
བ་ཞིག་གིས་ཡུལ་ག་རམ་གོ་ཐག་གི་རི་ལས་སངས་རྒྱས་གླང་པོའི་གདུང་སྤྱན་
དྲངས་ཏེ་མངའ་བདག་ལ་ཕུལ་བ་སོགས་ངོ་མཚར་བའི་ལོ་རྒྱུས་དག་ལྡན།
འོན་ཀྱང་འདི་ལ་སྲས་རྒྱུད་མ་བྱུང་བས་མངའ་བདག་བཀྲ་ཤིས་ལྡེ་ཁབ་ཏུ་
ཕེབས། འདི་ལ་སྲས་མངའ་བདག་དོན་གྲུབ་རྒྱལ་པོ། དེའི་སྲས་མངའ་བཀྲ་
ཤིས་མགོན་དང་། མངའ་བདག་གྲགས་པ་མགོན་སྐུ་མཆེད་གཉིས་འཁྲུངས།
མངའ་བདག་བཀྲ་ཤིས་མགོན་གྱིས་རྒྱལ་སྲིད་བཟུང་སྟེ་སྟོད་ཧོར་དང་གཡུལ་
སྤྲད་པས་རལ་གྲི་ལས་མེ་འབར་བ་དང༌། ཆིབས་ཀྱི་སྣ་ལས་དུ་བ་ཐུལ་བ་
སོགས་མཐུ་སྟོབས་ཐོགས་མེད་དུ་མངའ་བས་མཁས་གྲུབ་དུ་མས་དཔལ་ཕྱག་
ན་རྡོ་རྗེའི་སྤྲུལ་པར་ངོས་འཛིན་ཏེ་བསྔགས་བརྗོད་ཀྱི་མེ་ཏོག་འཐོར། མངའ་
བདག་བཀྲ་ཤིས་མགོན་གྱི་སྲས་མངའ་བདག་སྟག་ཤམ་ཅན། དེའི་སྲས་
མངའ་བདག་བཀྲ་ཤིས་ཁྲི་བཙན། དེའི་སྲས་མངའ་བདག་སེམས་དཔའ་ཆེན་
པོ་ཕུན་ཚོགས་རིག་འཛིན། དེའི་སྲས་མངའ་བདག་བྱམས་པ་བསྟན་འཛིན་
ནམ་ཁྲི་བཀྲ་ཤིས་རྣམ་རྒྱལ། དེ་ལྟར་མངའ་བདག་ཆོས་མགོན་ལོ་ཆེན་རིན་
བཟང་པོ་དང་ཐོག་མཚུངས་པས་འདི་རབ་བྱུང་དང་པོ་མ་ཤར་བའི་ལོ་གྲངས་



བཞི་ཙམ་གྱི་སྔོན་ལ་འཁྲུངས་རྩིས་འོལ་ཚོད་བྱས་ཏེ་མངའ་བདག་ཆོས་མགོན་
ནས་རྒྱལ་ཐོག་ཉི་ཤུ་པ་མངའ་བདག་སྟག་ཤམ་ཅན་ཕྱི་ལོ་(1623 A.D) ཆིག་
སྟོང་དྲུག་བརྒྱ་ཉེར་གསུམ། རབ་བྱུང་བཅུ་པའི་ཁྲག་སྐྱུག་ཞེས་པ་ཆུ་མོ་ཕག་
ལོར་ཞིང་བརྗེས་པར་གསལ་བས་འདི་དབར་ལོ་གྲངས་དྲུག་བརྒྱ་སུམ་ཅུ་སོ་
བདུན་སོང་འདུག
༈ ཆོས་ཀྱི་རྒྱལ་པོ་མངའ་བདག་སྟག་ཤམ་ཅན།
ཡབ་མངའ་བདག་བཀྲ་ཤིས་མགོན་དང་ཡུམ་མཚོ་སྨན་རྒྱལ་མོ་ཞེས་པའི་
སྲས་སུ་རབ་བྱུང་དགུ་པའི་ནང་རྒྱལ་ས་ཤེལ་དཀར་ཕོ་བྲང་དུ་སྐུ་”བལྟམས།
ཆོས་རྒྱལ་བསོད་ནམས་མགོན་པོ་ཞེས་མཚན་གསོལ། ལོ་འགའ་རྒྱལ་སྲིད་
བཟུང་སྟེ་ ལྷ་ གཅིག་ སྒྲོལ་མ་དཔལ་འཛོམས་བཙུན་མོར་བཞེས་ཞིང་སྲས་
མངའ་བདག་བཀྲ་ཤིས་ ཁྲི་བཙན་འཁྲུངས། རྒྱལ་སྲིད་གཅུང་འཇིག་རྟེན་
དབང་ཕྱུག་ལ་གཏད་དེ་ རྗེ་ཉིད་མཁའ་འགྲོའི་ལུང་བསྟན་པ་ལྟར་དཔོན་
གཡོག་བརྒྱད་བྱ་བྲལ་བའི་ཚུལ་གྱིས་དགོན་པ་རྣམ་གླིང་དུ་རྗེ་བྱམས་པ་ཕུན་
ཚོགས་ཀྱི་དྲུང་ནས་གཙང་ལུགས་སྙན་བརྒྱུད་ཕྱག་ཆེན་སོགས་གསན་པས་
རྟོགས་གྲོལ་དུས་མཉམ་དུ་གྱུར། ཅུང་གི་གྲ་སྐར་ཞེས་པར་མཁན་ཆེན་བྱམས་
པ་བཟང་པོའི་དྲུང་དུ་རིག་འཛིན་རྒོད་ལྡེམ་ཅན་གྱི་ཟབ་གཏེར་ལས་བྱོན་པའི་
1 བརྒྱུད་འདེབས་ལས་ཆོས་རྒྱལ་ཡོན་ཏན་ཕུན་ཚོགས་ཞེས་པ་འདི་ཡིན་ནམ་དཔྱད།
2 གར་དབང་ཞིག་པོ་གླིང་པ་དང་ཐོག་མཚུངས་པས་འཁྲུངས་ལོ་མི་གསལ།
32



ཆོས་འཁོར་ཡོངས་རྫོགས་ཀྱི་སྨིན་གྲོལ་གྱི་རིམ་པ་གསན། ཆོས་རྒྱལ་དབང་
པོ་སྡེའི་ཡབ་མེས་བྱང་བདག་པོ་ནམ་མཁའ་ཚེ་དབང་རྡོ་རྗེས་རྗེ་འདི་ལ་བསྙེན་
བཀུར་བླ་ན་མེད་པ་མཛད། རྗེ་འདིའི་དྲུང་ནས་མཁས་གྲུབ་ཆེན་པོ་ཁྲི་
མཁར་བ་ནང་སོ་མཚོ་སྐྱེས་རྡོ་རྗེས་ཆོས་འབྲེལ་གསན་པའི་སློབ་མའི་ཐོག་མ་
མཛད་པ་ནས་བཟུང་མཚན་སྙན་ངོ་མཚར་གྲགས་པའི་རྔ་བོ་ཆེ་དབུས་གཙང་
ཀུན་དུ་ཁྱབ། ཉེ་གནས་ཇོ་དཔལ་དང་མ་བྱན་བཀྲ་ཤིས་བཅས་དཔོན་གཡོག་
འགའ་ལྷ་སར་ཞབས་བཅགས་ཏེ་གནས་འབྲེལ་མཛད། སྣང་རྩེར་སྤྲུལ་པའི་
གཏེར་ཆེན་གར་དབང་ཞིག་པོ་གླིང་པ་དང་མཇལ་ཏེ་ཐུགས་དགྱེས་བརྩེས་
ཆེན་པོས་གཏེར་བཏོན་ཆེན་པོ་ཉིད་ཀྱི་ཟབ་གཏེར་ཡོངས་སུ་རྫོགས་པའི་སྨིན་
གྲོལ་རྒྱབ་བརྟེན་བཅས་བསྩལ། ཁྱད་པར་རྩ་གསུམ་ཐུགས་རྗེ་ཆེན་པོ་འཁོར་
བ་ལས་སྒྲོལ་གྱི་མ་འོང་ལུང་བསྟན་ཟབ་པའི་བཀའ་རྒྱ་ཅན་ལས། མངའ་རིས་
རྒྱལ་པོ་སྟག་གི་མཚན་མ་ཅན༔ ཐེག་ཆེན་ལ་མོས་ཚེ་ཡི་མིང་ཅན་ལཿ ཆོས་
འདི་གཏད་རྒྱ་བགྱིས་ན་ཕན་པ་འབྱུང་༔ ཞེས་གཏེར་ལུང་གིས་ཟིན་པའི་ཆོས་
བདག་ཏུ་ངོས་འཛིན་མཛད། ལུང་བསྟན་ལས་བྱུང་བའི་སྟག་གི་ཤམ་ཐབས་
ཤ་རྟགས་ལ་ཟེར་བས་སྟོན་གསུངས་པས་རྗེ་འདིའི་སྐུ་སྨད་ལ་ཤ་རིས་གསལ་
བར་ཡོད་པ་གཟིགས་པས་ཀུན་གྱི་ཐེ་ཚོམ་ཆོད། མ་ཧཱ་གུ་རུས་ཆོས་རྒྱལ་ཁྲི་
སྲོང་ལྡེའུ་བཙན་གྱི་ཐུགས་ཀྱི་སྤྲུལ་པར་ངོས་འཛིན་མཛད་འདུག་གསུངས།
གཞན་ཡང་གཏེར་ཆེན་འདིའི་ཟབ་གཏེར་ཕྱག་རྡོར་གཏུམ་པོའི་ལུང་བྱང་ལས།
འདི་ལྡེར་དཔལ་གྱི་སེང་གེ་འདི་ཉིད་ནི༔ རྒྱལ་པོ་དོན་གྲུབ་མིང་ཅན་ཉིད་དང་



ནི༔ མངའ་བདག་སྤྲུལ་པ་མངའ་རིས་རྒྱལ་པོ་ནི༔ ཆོས་རྒྱལ་སྟག་ཤམ་ཅན་ལ་
གཏད་པ་ན༔ བར་ཆད་གེགས་ལས་གྲོལ་ཏེ་བསྟན་པ་ཡང་༔ ཉི་ཟླ་གསལ་བ་
བཞིན་དུ་འབྱུང་བར་འགྱུར༔ ཞེས་ཆོས་བདག་ཏུ་གཏེར་ལུང་གིས་ཟིན་པ་ ་
བཞིན་རྗེ་འདིས་ཕྱག་རྡོར་གཏུམ་པོའི་་ལས་བྱང་ཆོག་སྒྲིག་མཛད། སོག་
བཟློག་པ་བློ་གྲོས་རྒྱལ་མཚན་གྱིས་མཛད་པ་ཞིག་ཀྱང་བཞུགས། ཡུལ་ལས་
སྟོད་མདོག་གི་སྤྱས་སྤྲོས་སུ་མི་ལོ་བཅུ་གཉིས་བར་སྒྲུབ་པའི་རྒྱལ་མཚན་
བཙུགས་ནས་བཞུགས། སྡེ་སྲིད་ཀུན་སྤངས་པས་གདན་ཞུས་གྱིས་བྱང་གཏེར་
བཀའ་བརྒྱད་རང་ཤར་གྱི་བཟློག་ཆེན་མཛད་ཚེ་གཏོར་མའི་རྩེ་ལས་མེ་རྟགས་
འཕྲོ་བ་སོགས་ངོ་མཚར་བའི་མཛད་རྗེས་ཀྱིས་སྐྱེ་འགྲོ་མཆོག་དམན་ཀུན་ལ་
ཐར་པའི་ས་བོན་འཇོག་པར་མཛད། ཀརྨ་པ་སྐུ་ཕྲེང་དགུ་པ་དབང་ཕྱུག་རྡོ་
རྗེའི་དྲུང་ནས་ཀྱང་ཆོས་བཀའ་མང་དུ་གསན། སྡེ་པ་ནམ་མཁའ་དཔལ་
འབྱོར། སྡེ་སྲིད་ལྷུན་པོ་རྩེ་པ་དོན་གྲུབ་རྡོ་རྗེ། བདག་པོ་མཐུ་སྟོབས་རྣམ་རྒྱལ།
རོག་རྩེ་སྡེ་པ་ནམ་མཁའ་དཔལ་འབྱོར། སྡེ་པ་ནོར་བུ་ཁྱུང་རྩེ་པ་སོགས་ཆེ་
དགུ་ཀུན་གྱིས་གཙུག་གི་ནོར་བུར་བསྟེན། ལྷོ་བྲག་མཁར་ཆུ་སོགས་འབྲུག་གི་
གནས་ཆེན་རྣམས་སུ་ཞབས་བཅགས་ནས་གནས་འབྲེལ་མཛད། འབྲུག་པ་
ཞབས་དྲུང་མི་ཕམ་ཆོས་རྒྱལ་གྱི་གཟིགས་སྣང་ལ་རྗེ་འདི་དཔལ་ཕྱག་ན་རྡོ་
རྗེར་དངོས་སུ་གསལ་བར་གཟིགས་ཏེ་གཏེར་བྱོན་ཕྱག་རྡོར་གཏུམ་པོའི་དབང་
ལུང་གསན། རྗེ་འདིས་ཀྱང་ཞབས་དྲུང་པའི་མདུན་ནས་ཆོས་འབྲེལ་གསན་
1 བྲིས་མ་ཡི་གེ་མ་དག་པ་ཞིག་རྣམ་རྒྱལ་ལྷ་རྩེ་དགོན་ཕྱོགས་སུ་བཞུགས་པ་ཁོ་བོས་མཇལ་མྱོང་།
34



པས་མཚོན་ཕན་ཚུན་ཐུགས་ཡིད་གཅིག་འདྲེས་སུ་གྱུར། གསུང་ལས་སྐྱེས་
པའི་སློབ་མ་ཡང་རྒྱལ་ཚབ་ཕུན་ཚོགས་རིག་འཛིན་གྱི་གཙོས། མཁས་གྲུབ་བློ་
གྲོས་རྒྱལ་མཚན། ཞབས་དྲུང་མི་ཕམ་ཆོས་རྒྱལ། ཡང་དགོན་པ། མང་ཐོས་
ལེགས་བཤད་རྒྱ་མཚོ་སོགས་ས་འབྲུག་འབྲི་སྟག་སོགས་གངས་ལྗོངས་རིས་
སུ་མ་ཆད་པའི་བསྟན་འཛིན་གྱི་སྐྱེས་ཆེན་དུ་མ་བཞུགས། དེ་ལྟར་ཞིང་འདིའི་
མཛད་པ་རེ་ཞིག་བསྡུ་བའི་ཚུལ་བསྟན་དུ་ཉེ་བ་ན་མངའ་བདག་སེམས་དཔའ་
ཆེན་པོ་ཕུན་ཚོགས་རིག་འཛིན་བསྟན་པའི་རྒྱལ་ཚབ་དུ་མངའ་གསོལ་མཛད་
དེ་སྤྱི་ལོ་(1623A.D) ཆིག་སྟོང་དྲུག་བརྒྱ་ཉེར་གསུམ། རབ་བྱུང་བཅུ་པའི་
ཁྲག་སྐྱུག་ཞེས་པ་ཆུ་མོ་ཕག་ལོ་ཧོར་ཟླ་གསུམ་པའི་ཚེས་བཅོ་ལྔའི་ཉིན་འདུལ་
བྱ་རྟག་འཛིན་ཅན་རྣམས་ཀྱི་ངོར་མཚན་དཔེའི་བཀོད་པ་རེ་ཞིག་ཀ་དག་
གཞོན་ནུ་བུམ་སྐུར་བསྡུ་བའི་ཚུལ་བསྟན་ཏོ།།
༈ ཆོས་རྒྱལ་བཀྲ་ཤིས་ཁྲི་བཙན། །
ཡབ་མངའ་བདག་ལྷ་བཙུན་སྟག་ཤམ་ཅན་དང་ཡུམ་ལྷ་གཅིག་སྒྲོལ་མ་
དཔལ་འཛོམས་གཉིས་ཀྱི་སྲས་སུ་རབ་བྱུང་དགུ་པའི་སྨད་ཙམ་ན་སྐྱེ་བའི་མྱུ་གུ་
བཟུང་། འདིས་ཕོ་བྲང་སག་ཁྲི་མཁར་ཆགས་བཏབ་སྟེ་ཁ་ཆེ་ ཟངས་དཀར་
རྒྱལ་པོའི་སྲས་མོ་ལྷ་གཅིག་བསོད་ནམས་སྒྲོལ་མ་ཁབ་དུ་བཞེས་པས་སྲས་
ལུང་ཟིན་སྤྲུལ་པའི་རྣལ་འབྱོར་མཆེད་བཞིའི་ཡ་གྱལ་མངའ་བདག་སེམས་
1 དེང་སང་ཀ་ཤི་མིར་གྱི་ཁོངས་སུ་གཏོགས།
G



དཔའ་ཆེན་པོ་ཕུན་ཚོགས་རིག་འཛིན་བསྐྲུན། དབུས་གཙང་ཕྱོགས་སུ་ཞབས་
བཏེགས་ཏེ་ཡབ་རྗེ་དམ་པ་མངའ་བདག་སྟག་ཤམ་པའི་དྲུང་ནས་སྙན་བརྒྱུད་
ནོར་བུ་སྐོར་གསུམ་གྱི་གདམས་པ་ཟབ་མོ་གསན་ནས་གཙང་ཇོ་མོ་ནག་རྒྱལ་
གྱི་གངས་རི་དང་ཉེ་བའི་ཁྲི་མུན་རྫོང་དུ་བཞུགས་ཏེ་ཉམས་བཞེས་མཛད་པས་
སྤང་རྟོགས་གྱི་གོ་འཕང་མཐོན་པོར་གཤེགས། སླར་ཡབ་རྗེ་དམ་པའི་དྲུང་
ནས་རྫོགས་ཆེན་སྐོར་སོགས་ཟབ་ཆོས་མང་དུ་གསན་ཏེ་རྫོགས་ཆེན་སྙན་
བརྒྱུད་ཟབ་མོའི་བཀའ་བབས་སོ་ཞེས་ལྷ་བླའི་ལུང་གིས་དབུག་དབྱུངས་ཐོབ།
ཤར་རི་སྒྲུབ་སྡེ། གཙང་སྟོད་ཕུག་ཆེན་སོགས་གཙང་ཕྱོགས་དབེན་རི་དང་
དགོན་སྡེ་མང་པོར་ཕྱག་ཆེན་དང་རྩ་རླུང་གི་གདམས་པ་ཟབ་མོ་གཙོ་བོར་སྤེལ་
བས་སྦས་པའི་རྣལ་འབྱོར་དབེན་གནས་ཀྱི་རྒྱན་དུ་གྱུར་པ་དུ་མ་གསུང་ལས་
སྐྱེས། ཡི་དམ་ལྷ་རབ་འབྱམས་ཀྱི་ཞལ་གཟིགས་ཤིང་མཐུ་སྟོབས་བྱིན་རླབས་
ཀྱི་ནུས་པ་འགྲན་ཟླ་དང་བྲལ་བས་སྲིད་ན་མངོན་པར་མཐོ་བའི་ཆེ་དགུ་རྣམས་
ཀྱིས་ཞབས་མཐིལ་སྤྱི་བོར་བླངས། ཆོས་བརྒྱད་ཀྱི་མདུད་པ་ཞིག་པས་དབེན་
པ་ཁོ་ན་ལ་ཐུགས་གཞོལ་ཞིང་གཞན་སེམས་ཐོགས་མེད་དུ་ཤེས་པ་སོགས་
མཛད་པའི་འཕྲིན་ལས་ངོ་མཚར་རྨད་དུ་བྱུང་བ་བསྟན་ཏེ་སྲས་ཕུན་ཚོགས་
རིག་འཛིན་གྱིས་ཞེ་བཞིར་ཕེབས་སྐབས། ཕྱི་ལོ་(1635 AD) ཆིག་སྟོང་དྲུག་
བརྒྱ་སོ་ལྔ། རབ་བྱུང་བཅུ་གཅིག་པའི་ན་ཚོད་ལྡན་ཞེས་པ་ཤིང་མོ་ཕག་ལོར་
ཆོས་གྲྭ་ཆེན་པོ་ལུག་ཚེར་དགོངས་པ་མྱ་ངན་ལས་འདས་སོ།།
36



༈ གཉིས་པ་རྗེ་ཕུན་ཚོགས་རིག་འཛིན་ཉིད་ཀྱི་རྣམ་ཐར་བཤད་པ།
མངའ་བདག་སེམས་དཔའ་ཆེན་པོ་ཕུན་ཚོགས་རིག་འཛིན་ནི། ཡབ་ཆོས་
རྒྱལ་བཀྲ་ཤིས་ཁྲི་བཙན་དང་ཡུམ་་ཁ་ཆེ་ཟངས་དཀར་རྒྱལ་པོའི་སྲས་མོ་ལྷ་
གཅིག་བསོད་ནམས་སྒྲོལ་མ་གཉིས་ཀྱི་སྲས་སུ་ཕྱི་ལོ་(1592 AD)ཆིག་སྟོང་
ལྔ་བརྒྱ་གོ་གཉིས། རབ་བྱུང་བཅུ་པའི་དགའ་བ་ཞེས་པ་ཆུ་ཕོ་འབྲུག་ཧོར་ཟླ་
བཞི་པའི་ཚེས་ལྔ་རྒྱལ་ཕུར་འཛོམས་པའི་དུས་སྦྱོར་ཕུན་སུམ་ཚོགས་པའི་སྔ་
དྲོའི་ཆར་ཕོ་བྲང་སག་ཁྲི་མཁར་དུ་མངལ་གྱི་པདྨ་ལས་གྲོལ་བའི་ཚུལ་བསྟན།
ཡུམ་ལྷ་གཅིག་བསོད་ནམས་སྒྲོལ་མ་སྦྲུམ་ནས་ཟླ་བ་ལྔ་ཙམ་ལ་ཡབ་མེས་དམ་
པ་མངའ་བདག་སྟག་ཤམ་ཅན་ལས་སྟོད་བྱང་གྱི་ཕྱོགས་མདོག་གི་སྤུས་སྤྲོས་
སུ་མི་ལོ་བཅུ་གཉིས་སྒྲུབ་པ་ལ་བཞུགས་པ་དེས་མངོན་ཤེས་ཀྱི་མཁྱེན་ཏེ་མ་
བྱན་བཀྲ་ཤིས་ལ་ཕོ་བྲང་ སག་ ཁྲི་མཁར་དུ་ལུང་བསྟན་ཆབ་ཤོག་བཅས་
མངགས་གནང་མཛད་པའི་ཆབ་ཤོག་ནང་གསལ། ད་ལོ་ལྷ་གཅིག་བསོད་
ནམས་སྒྲོལ་མ་ལ་བུ་ཞིག་ཡོང་བའི་རྟགས་འདྲ་ཞིག་བྱུང་བས་དེ་བཞིན་འབྱུང་
ན་མིང་ཕུན་ཚོགས་རིག་འཛིན་ཞེས་ཐོགས། དེས་སེམས་ཅན་མང་པོ་ལ་ཕན་
པ་རྒྱ་ཆེན་པོ་ཞིག་ཡོང་བ་དང་ངའི་རྒྱལ་ཚབ་ཏུ་འགྱུར་བ་ཡིན་ཞེས་དུས་
གསུམ་སྒྲིབ་མེད་དུ་གཟིགས་པའི་ལུང་བསྟན་བྱུང་། རྗེ་འདིའི་འཁྲུངས་ཡུལ་
ལས་སྟོད་ཆ་ལ་ཐང་ཞེས་གྲགས། དགུང་གྲངས་ལྔར་ཕེབས་པའི་སྐབས་ཞིག་
1 ཁྲི་སྲོང་རྒྱལ་བརྒྱུད་སྟོད་ཀྱི་མགོན་གསུམ་ལས་ཆུང་བ་ལྡེ་བཙུགས་མགོན་གྱིས་ཟངས་དཀར་ཡུལ་
ཁམས་དབང་བསྒྱུར་བར་ གསལ་བས་འདིའི་བརྒྱུད་པ་ཡིན་ནམ་དཔྱད།
37



ཐོ་རང་ ཁར་ཡུམ་གྱིས་ ཞལ་འདོན་མཛད་ཚེ་ལྷན་གཅིག་ཙོག་བུར་མཉམ་
བཞག་ལ་བཞུགས། ཡུམ་ལ་མནལ་མདངས་དུབ་མེད་པ་ཞིག་བྱུང་ཞིང་རྒྱུ་
མཚན་དྲིས་པས་མུན་པའི་ནང་ན་ལྟས་མོ་ཆེན་པོ་འདུག་གསུངས། རྒྱུན་དུ་སྐུ་
དྲང་པོར་སྲང་སྟེ་ཐུགས་ ་དམ་བཞུགས་པའི་རྣམ་འགྱུར་མཛད་པ་སོགས་
གཞོན་ནུའི་དུས་ནས་སྐྱེས་ཆེན་དམ་པའི་རིགས་སད་པའི་རྟགས་མཚན་ངོ་
མཚར་ཅན་ལྷན་སྐྱེས་སུ་མངའ་བ་ཉེ་བར་གནས་པ་ཀུན་གྱི་མཐུན་སྣང་དུ་གྱུར།
དགུང་གྲངས་ཉི་ཤུར་ཕེབས་པ་ཕྱི་ལོ་(1611 AD) ཆིག་སྟོང་དྲུག་བརྒྱ་བཅུ་
གཅིག རབ་བྱུང་བཅུ་པའི་ཐུན་མོང་ཞེས་པ་ལྕགས་མོ་ཕག་ལོར་འཇམ་
དབྱངས་རྣམ་རྒྱལ་དང་རྗེ་ཉིད་ཀྱི་བློན་པོ་ཇོ་བོ་ཡོན་ཏན་གཉིས་ཀྱིས་རྒྱལ་སྲིད་
དམངས་སུ་ཕབས། ཡབ་རྗེ་དམ་པ་ཆོས་རྒྱལ་བཀྲ་ཤིས་ཁྲི་བཙན་གྱི་དྲུང་ནས་
ཕྱག་ཆེན་ཡི་གེ་མེད་པའི་ཟབ་ཁྲིད་གསན་ཏེ་གྲོང་ཁྱེར་སག་ཁྲིའི་ཁང་སྟོང་
ཞིག་ཏུ་ཐུགས་དམ་ཉམས་བཞེས་མཛད་པས་སེམས་ཉིད་ཕྱག་རྒྱ་ཆེན་པོའི་
གནས་ལུགས་རྗེན་པར་གཟིགས། ཡབ་རྗེ་དམ་པར་གནང་བ་ཞུས་ཏེ་དུར་
ཁྲོད་རླུང་འཚུབ་ཞེས་པར་གཅིག་པུར་སྒྲུབ་པ་ལ་བཞུགས་སྐབས་འབངས་
ཀུན་གྱིས་ཆོས་རྒྱལ་རིམ་བྱོན་རྣམས་ནི་སྐུ་པུར་ཡང་གསེར་དངུལ་གྱི་བུམ་པར་
བཞུགས། ད་ལྟའི་རྒྱལ་སྲས་གཞོན་ནུ་འདི་འདྲ་བའི་དུར་ཁྲོད་དུ་དཀའ་སྤྱད་
ཀྱིས་བཞུགས་ཞེས་ཤ་ཚའི་སྨྲེ་ངག་འདོན་པ་སོགས་བྱུང་། ཆོས་ཕྱིར་དཀའ་
ཐུབ་མཛད་པའི་མཚན་སྙན་གྱི་དྲི་བསུང་ཕྱོགས་ཀུན་དུ་ཐུལ་བས་རྙེད་བཀུར་
ཟང་ཟིང་གི་འདུ་བ་དབྱར་མཚོ་བཞིན་དུ་རྒྱས། དེ་ཡང་ཆོས་རྣམ་དག་སྒྲུབ་
38



པའི་འདོད་ལྷའི་འཕྲུལ་དུ་དགོངས་ཏེ་ཆེད་ལྷང་ཞེས་པར་ཟླ་བ་དགུ། ཁམས་
གསུམ་ཆོས་རྒྱ་མཚོའི་སྒྲུབ་གནས་བྲག་ནག་ཞེས་པར་ཟླ་བ་བཅོ་ལྔར་བསྐྱེད་
རྫོགས་ལ་ཉམས་ལེན་མཛད། དགུང་གྲངས་ཉེར་གསུམ་དུ་ཕེབས་པ་ཕྱི་ལོ་
(1614 AD) ཆིག་སྟོང་དྲུག་བརྒྱ་བཅུ་བཞི། རབ་བྱུང་བཅུ་པའི་འབྲུ་མང་པོ་
ཞེས་པ་ས་ཕོ་སྟག་ལོར་ལྷ་སར་ཞབས་བཅགས་ཏེ་བོད་སྤྱིའི་བསྟན་འགྲོའི་
བདེ་ཐབས་སུ་དམིགས་ནས་སོག་བཟློག་མཛད་ཅེས་གོང་ས་ལྔ་པ་ཆེན་པོ་བློ་
བཟང་རྒྱ་མཚོས་མཛད་པའི་བྱང་བདག་ངག་གི་དབང་པོའི་རྣམ་ཐར་ངོ་མཚར་
བཀོད་ པ་ རྒྱ་ མཚོར་ གསལ། དགུང་ གྲངས་ ཉེར་ ལྔར་ ཕེབས་ པ་ཕྱི་ ལོ་
(1616AD) ཆིག་སྟོང་དྲུག་བརྒྱ་བཅུ་དྲུག རབ་བྱུང་བཅུ་པའི་མེ་དང་ཞེས་པ་
མེ་ཕོ་འབྲུག་གི་ལོ་ལ་ཆིབས་སྤངས་ཏེ་ཞབས་ཐང་དུ་ཕེབས་བསྐྱོད་མཛད་དེ་
བསམ་གྲུབ་རྩེར་ཡབ་མེས་དམ་པ་མངའ་བདག་སྟག་ཤམ་ཅན་དང་ཞལ་
དཀྱིལ་མཇལ་ཏེ་གཙུག་ཕུད་ཕུལ། གཏེར་ཆེན་ཆོས་ཀྱི་རྒྱལ་པོ་གར་དབང་
ཞིག་གླིང་འོད་གསལ་སྒྱུ་མའི་ཟབ་གཏེར་ཡོངས་སུ་རྫོགས་པས་མཚོན་སྔ་
འགྱུར་བཀའ་གཏེར་གྱི་གདམས་པའི་རྒྱུན་གང་བཞུགས་བུམ་པ་གང་འབྱོའི་
ཚུལ་དུ་གསན། རླུང་ཟས་དང་དབང་ལག་གི་བཅུད་ལེན་ཙམ་ལས་རག་པའི་
འཚོ་བ་སྤང་སྟེ་མི་ལོ་བཅུ་གཉིས་སུ་ན་བཟའ་རས་རྐྱང་བརྟེན་ནས་དབེན་
གནས་སོ་སོ་དང༌། ཕུར་མོ། བྲག་རྒྱ་བོ། ཚ་ཆི་སོགས་སུ་རྩེ་གཅིག་སྒྲུབ་པ་ལ་
བཞུགས་པས་རྐྱེན་བཟང་ངན་གང་གིས་མི་འཕྲོག་པའི་ཉིན་མཚན་ཡེ་ཤེས་ཀྱི་
རོལ་པར་འབྱམས་ཀླས། བསྒོམ་བྱུང་གི་མཁྱེན་རབ་ཀློང་ནས་བརྡོལ་ཏེ་མདོ་
39



རྒྱུད་གང་ལའང་ཆགས་ཐོགས་མི་མངའ། སྐབས་ཞིག་རྗེ་འདི་ལ་ཡབ་མེས་
ཆོས་རྒྱལ་སྟག་ཤམ་ཅན་གྱིས་མི་འཇིགས་གདོང་ལྔས་མངོན་པར་བཏེགས་
པའི་ གསེར་ཁྲིར་བཞུགས་སུ་གསོལ་ཏེ་རྒྱལ་ཚབ་འདི་ནི་རྗེ་བཙུན་མི་ལ་
གཉིས་ པའོ་ ཞེས་ བསྔགས་བརྗོད་མཛད་དེ་རྒྱལ་བའི་རྒྱལ་ཚབ་ཏུ་མངའ་
གསོལ། བྱམས་པ་གླིང་གཙང་གྲྭར་སྟོན་དགོན་ཆགས་བཏབ་སྟེ་སྐུ་རྟེན་དུ་
གསེར་ཟངས་ལས་གྲུབ་པའི་གུ་རུ་གཙོ་འཁོར་གསུམ། ཀུན་ཏུ་བཟང་པོ། རྡོ་
རྗེ་སེམས་དཔའ། ་དགའ་ རབ་རྡོ་རྗེ། གུ་རུ་པདྨ། ཆོས་རྒྱལ་ཁྲི་སྲོང་ལྡེའུ་
བཙན། ཡེ་ཤེས་མཚོ་རྒྱལ། གཏེར་བཏོན་ཞིག་གླིང་། ཆོས་རྒྱལ་སྟག་ཤམ་
ཅན། སོག་བཟློག་པ་མཁས་གྲུབ་བློ་གྲོས་རྒྱལ་མཚན་བཅས་སྨན་འདམ་ལས་
གྲུབ་པ་དེ་རྣམས་བལ་པོ་མཛེས་རྣ་པ་ལ་དང་། བཟོ་བོ་རྣམས་ཀྱི་བཟོ་ཁྱད་
འདོན་པ་དེ་བཞིན་གཤེགས་པའི་རིང་བསྲེལ་གྱི་སྙིང་པོ་ཅན་བྱིན་རླབས་ཀྱི་
གཟི་བྱིན་མཆོག་ཏུ་འབར་བ་དང༌། གསུང་རྟེན་དུ་མངའ་བདག་ཉང་རལ་ཉི་
མ་འོད་ཟེར་གྱི་གཏེར་བྱོན་བཀའ་བརྒྱད་བདེ་གཤེགས་འདུས་པ་བསྟན་པའི་
ཕྱི་མོར་འོས་པའི་པོད་ཆེན་དགུ་དང་། གསེར་རྔ་་བཅོ་རྒྱུད། ཐུགས་རྟེན་དུ་རྗེ་
ཉིད་ཀྱིས་ཕྱག་ཚ་འབུམ་སྡེས་གཏམས་པའི་མཆོད་རྟེན། འཕྲིན་ལས་ཀྱི་རྟེན་
དུ་དཔལ་ཡེ་ཤེས་མགོན་པོ་ཕྱག་བཞི་པའི་སྣང་བརྙན་བཞུགས་པའི་མགོན་
ཁང་གསར་བཞེངས། གསུང་ལས་སྐྱེས་པའི་སློབ་མ་གྲུབ་བརྙེས་ཞབས་རྗེ་
དཀར་མོ། མཁས་པ་དབོན་པོ་ཆོས་བཀྲ་ཤིས་བླ་མ་རྣམ་གཉིས་བླ་མར་
1འབྲས་ལྗོངས་སུ་མངའ་བདག་བརྒྱུད་འཛིན་གྱི་དགོན་སྡེ་ཁག་གིས་སྲུང་མའི་གཙོ་བོམགོན་པོ་འདི་ལ་
མཛད། །
40.



བསྐོས་ནས་ཐགས་བྲག་ལྟག་གི་སྒྲུབ་སྡེ་ཆགས་བཏབ། གཞན་ཡང་བྱང་རི་
དགའ་ལྡན། ཤར་རི་དགོན། སྨྱུག་གདོང་བྲག་དཀར། བཙན་བྲག་སོགས་
དགོན་གནས་ཆེ་ཆུང་དུ་མ་བཞུགས།
༈ མཁའ་སྤྱོད་འབྲས་མོ་ལྗོངས་སུ་ཞབས་བཅགས་པ།
མཁའ་སྤྱོད་དཔལ་ གྱི་ འབྲས་མོ་གཤོངས་སུ་ཞབས་བཅགས་ནས་
གནས་སྒོ་འབྱེད་དེ་བསྟན་འགྲོའི་དོན་མཛད་ཚུལ་ནི། གཏེར་ཆེན་ཆོས་ཀྱི་
རྒྱལ་པོ་རཏྣ་གླིང་པའི་གཏེར་བྱང་ལས། ང་ཡི་སྤྲུལ་པ་རྣལ་འབྱོར་མཆེད་བཞི་
ལས༔ གཅིག་ནི་རྣལ་འབྱོར་རལ་པའི་ཚུལ་གྱིས་བྱོན༔ ལམ་བར་སོ་ནམ་བྱེད་
ཅིག་བསྟན་པ་སྤེལ༔ ཞེས་དང་། རྡོ་རྗེ་གླིང་པའི་ལུང་བྱང་གསལ་བའི་མེ་ལོང་
ལས། འབྲས་མོ་གཤོངས་སུ་ནང་གི་གནས་གཞི་ཆགས་པའི་རྟགས་སུ་ཁྲི་སྲོང་
ལྡེའུ་བཙན་གྱི་གདུང་བརྒྱུད་གཅིག་བྱིའུ་ཁྲས་དེད་པ་བཞིན་འབྱུང་བར་འགྱུར
ཞེས་དང༌། ཟབ་མོ་ལུང་བདུན་ལས། འགྲོ་བའི་དེད་དཔོན་བྱང་ཆུབ་སེམས་
དཔའི་རིགསཿ ཐོག་མའི་དུས་ན་ང་ཡི་རྒྱལ་བརྒྱུད་འཇུག ཞེས་དང་། རཏྣ་
གླིང་པའི་གཏེར་བྱང་ལས། གནས་དེར་ཁྲི་སྲོང་ལྡེའུ་བཙན་གདུང་བརྒྱུད་ཞིག
རྒྱལ་སར་བསྐོས་ན་ཅུང་ཟད་བར་དུ་བདེ༔ ཞེས་སོགས་དུས་གསུམ་མཁྱེན་པ་
ཨོ་རྒྱན་ཆེན་པོའི་མ་འོང་འབྱུང་འགྱུར་ལུང་བསྟན་དང་སྡེ་སྲིད་གཙང་པ་ཀརྨ་
བསྟན་སྐྱོང་དབང་པོའི་ཆབ་སྲིད་ལ་འཕོ་འགྱུར་འབྱུང་ཚུལ་སོགས་མ་འོང་
གསལ་བར་གཟིགས་ཏེ་གྲུབ་ཆེན་བསྟན་པ་རྒྱ་མཚོ། ལ་ཐབས་པ་བསྟན་
s
41



་འཛིན་བརྩོན་འགྲུས་ཟླ་བ། སྒྲུབ་ཆེན་དོན་གྲུབ་དཔལ་བཟང་གསུམ་སྔ་རོལ་
ནས་གནས་འཛིན་པར་འབྲས་ལྗོངས་སུ་བརྗོངས་བརྡ་མཛད། རྗེ་ཉིད་དགུང་
གྲངས་ང་གཅིག་ཏུ་ཕེབས་ པ་ ཕྱི་ལོ་(1642 AD) ཆིག་སྟོང་དྲུག་བརྒྱ་ཞེ་
གཉིས། རབ་བྱུང་བཅུ་གཅིག་པའི་སྣ་ཚོགས་ཞེས་པ་ཆུ་ཕོ་རྟའི་ཧོར་ཟླ་གསུམ་
པའི་མར་ཕྱོགས་ཀྱི་ཉེར་ལྔའི་ཉིན་རྒྱལ་ཁབ་གཞིས་ཀ་རྩེ་ནས་སྲིད་པའི་ཕུན་
ཚོགས་ལ་ཕྱི་ཕྱག་མཛད་དེ་གདུང་སྲས་ཆོས་རྒྱལ་བྱམས་པ་བསྟན་འཛིན་དང་
སྐུ་མཆེད་ཆོས་རྒྱལ་ཀརྨ་རྣམ་རྒྱལ་བཟང་པོ་དཔོན་གཡོག་བཅས་མཁའ་སྤྱོད་
དཔལ་གྱི་འབྲས་མོ་ལྗོངས་ཀྱི་ཕྱོགས་སུ་ཞབས་བཏེགས། གནས་སྲུང་གཞི་
བདག་རྣམས་ལ་འཕྲིན་བཅོས་དམ་བསྒྲགས། ཁྲུས་གསོལ་བསང་མཆོད་ས་
ཆུ་བུམ་གཏེར་རབ་གནས་སོགས་ངོ་མཚར་རླབས་ཆེན་གྱི་མཛད་བཟང་དང་
བཅས་ཏེ་ལོ་དེའི་ཧོར་ཟླ་བརྒྱད་པའི་དཀར་ཕྱོགས་ཀྱི་ཚེས་གསུམ་ཉིན་འབྲས་
མོ་ལྗོངས་ཀྱི་སའི་ཐིག་ལེ་ཡུག་བསམ་ནོར་བུ་སྒང་དུ་ཞབས་མཐིལ་གསེར་གྱི་
པདྨོ་ཐོག་མར་བསྐྱོད། ལོ་འདིར་འབྲས་ལྗོངས་སྒང་ཏོག་ནས་མི་ཉག་རྒྱལ་པོ་
གྱད་པ་འབུམ་བསགས་ཀྱི་གདུང་ལས་བྱོན་པ་ཞལ་ངོ་ཨ་པ་རྡོ་རྗེ་གདན་ཞུས་
གྱི་ཆེད་སྒྲུབ་ཆེན་དོན་གྲུབ་དཔལ་བཟང་སོགས་དཔོན་གཡོག་འགའ་མངགས་
གནང་མཛད་དེ་སྒང་ཏོག་ནས་ཡུག་བསམ་ཐང་དུ་ཕེབས་འབྱོར་གྱིས་ལྗོངས་
འདིའི་ཆབ་སྲིད་ལུགས་གཉིས་ཀྱི་མངའ་དབང་བསྒྱུར་བའི་ཐོག་མའི་རྒྱལ་
པོར་མངའ་གསོལ། མཚན་ཡང་ཕུན་ཚོགས་རྣམ་རྒྱལ་ཞེས་གསོལ་ཏེ་ཡོན་
1A ཐོག་མར་ཞལ་ངོ་ཨ་པ་རྡོ་རྗེ་སྟན་དམའ་བ་ལ་བཞུགས་པར་བགེགས་སྤྱོད་ཁྲུས་གསོལ་སོགས་
མཛད་རྗེས་བཞུགས་ཁྲིའི་སྟེང་དུ་ཕེབས། དེ་ལ་མངའ་དབང་རིན་ཆེན་འབར་བ་ཞེས་བྱ་བ་རྒྱལ་པོ་རྒྱལ་
ཚུབ



མཆོད་དུ་གྱུར། འདུས་བྱས་ཀྱི་དགེ་བའི་རྩ་བ་ཀུན་ལས་ལྷ་ཁང་བཞེངས་པ་
དང༌། དགེ་འདུན་གྱི་སྡེ་བཙུགས་པ་རླབས་ཆེ་བ་དང༌། བྱེ་བྲག་ཏུ་རཏྣ་གླིང་
པའི་གཏེར་ལུང་ལས། གནས་དེར་ལྷ་ཁང་མཆོད་རྟེན་སྒྲུབ་སྡེ་བཙུགས༔ བོད་
ཡུལ་ལོ་བརྒྱའི་བར་དུ་བདེ་བར་འགྱུར༔ གལ་ཏེ་ནང་དུ་ཚུད་པར་མ་འགྱུར་ན༔
མཛོད་ལྔའི་རྒྱུད་ལ་ལྷ་ཁང་བརྒྱ་རྩ་བརྩིགས༔ མཐའ་དམག་བཟློག་ཅིང་ལོ་རེ་
བོད་ཡུལ་བདེ༔ ཞེས་བསླུ་མེད་རྡོ་རྗེའི་ལུང་རྣམས་ཐུགས་ལ་ལེགས་པར་སིམ་
སྟེ་ ཕྱི་ལོ་(1643 Ap)ཆིག་སྟོང་དྲུག་བརྒྱ་ཞེ་གསུམ། རབ་བྱུང་བཅུ་གཅིག་
པའི་ཉི་མ་ཞེས་པ་ཆུ་མོ་ལུག་ལོར་ཡབ་སྲས་བཀའ་བགྲོས་མཛད་དེ་ཧོར་ཟླ་
བཅུ་གཅིག་པའི་རྒྱལ་ཕུར་འཛོམས་པའི་དུས་ སྦྱོར་ཤིན་ཏུ་དགེ་བར་ཡུག་
བསམ་རིན་ཆེན་ཐར་པ་གླིང་དུ་དཔལ་རྡོ་རྗེ་ཕུར་པའི་དཀྱིལ་འཁོར་ཞལ་ཕྱེས་
ནས་ས་སླང་དང་ས་བརྟག་མཛད་དེ་ལྷ་ཁང་དམར་པོ་རྟེན་དང་བརྟེན་པར་
བཅས་པ་གེགས་མེད་གྲུབ་པའི་བཀྲ་ཤིས་རབ་གནས་ཀྱི་དགའ་སྟོན་རྫོགས་
ལྡན་གྱི་དཔལ་ལ་འགྲན་པ་ལྟར་གྱུར། གནས་ཀྱི་ལྟེ་བ་བྲག་དཀར་བཀྲ་ཤིས་
སྡིངས་ངོས་འཛིན་ཐོག་མར་མཛད་དེ་ཕྱི་ལྟར་རྒྱལ་བ་ཞི་ཁྲོའི་ཕོ་བྲང་། ནང་
ལྟར་རྡོ་རྗེ་ལུས་ཀྱི་རྩ་གནས་ཀྱི་ཚུལ། གསང་བ་རང་བཞིན་རྫོགས་པ་ཆེན་
པོའི་དཀྱིལ་འཁོར་དུ་གཟིགས། གནས་འདིར་དགོན་ལ་ཆགས་སྔ་བ་བཀྲ་
ip རིགས་སྤྱི་བོ་ནས་དབང་བསྐུར་བའི་ཆོ་ག་བྲམ་ཟེ་སོགས་ལ་གྲགས་པ་ལས་ཁྱད་པར་དུ་གྱུར་བའི་
དབང་བཀའ་དང་དབུ་ཞྭ་བསྐོན་པ་སོགས་རྟེན་ཅིང་འབྲེལ་བར་འབྱུང་བའི་སྐྱེས་འབུལ་དང་། སྲས་དང་
བཅས་པའི་རྒྱལ་བ་ཐམས་ཅད་ཀྱིས་ཤིས་བརྗོད་ཀྱི་མེ་ཏོག་ཆར་དུ་འབེབས་པ་སོགས་བཀྲ་ཤིས་པའི་
ཚོགས་མངའ་གསོལ།
43



ཤིས་དགེ་ལེགས་ཀྱི་གཙུག་ལག་ཁང་རྟེན་དང་བརྟེན་པར་བཅས་པ་བཞེངས།
རྗེ་ཉིད་དགུང་གྲངས་ང་བརྒྱད་དུ་ཕེབས་པ་ཕྱི་ལོ་(1649 A.D) ཆིག་སྟོང་དྲུག་
བརྒྱ་ཞེ་དགུ། རབ་བྱུང་བཅུ་གཅིག་པའི་འགལ་བ་ཞེས་པ་ས་མོ་གླང་ལོའི་ཧོར་
ཟླ་དགུ་པའི་ཡར་ཚེས་དགེ་བར་ཨོ་རྒྱན་སངས་རྒྱས་གཉིས་པའི་ལུང་བསྟན་
བཞིན་བཀྲ་ཤིས་སྡིངས་ཀྱི་བྱང་ཕྱོགས་གདན་ས་ཟིལ་གནོན་དགོན་ཆགས་
བཏབ། རྗེ་ཉིད་དགུང་གྲངས་དྲུག་བཅུར་ཕེབས་པ་ཕྱི་ལོ་(1651 AD) ཆིག་
སྟོང་དྲུག་བརྒྱ་ང་གཅིག རབ་བྱུང་བཅུ་གཅིག་པའི་བོང་བུ་ཞེས་པ་ལྕགས་མོ་
ཡོས་ལོར། ལོ་སྔ་མ་ལྕགས་སྟག་ལོ་ལ་གདན་ས་ཟིལ་གནོན་དུ་བསམ་ཡས་
ཆོས་སྐྱོང་ཆེན་པོ་སྐུ་ཁོག་ལ་ཕེབས་པའི་ལུང་བསྟན་བཞིན་སྲས་ཆོས་རྒྱལ་
བྱམས་པ་བསྟན་འཛིན་དང༌། ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་བློན་
འཁོར་བཅས་ཡོན་མཆོད་བཀའ་གྲོས་མཛད་དེ་ཧོར་ཟླ་དང་པོ་གཟའ་སྐར་
མཆོག་ཏུ་ཤིས་པའི་ཉིན་གནས་ཀྱི་ལྟེ་བ་བྲག་བཀྲ་ཤིས་སྡིངས་སུ་བྱམས་པ་ལྷ་
ཁང་དང་། དཔེ་ཧར་ཅོག་གཉིས་ཀྱི་རྨང་གཞི་དང་ནང་བཞུགས་རྣམ་འདྲེན་ལྔ་
པ་རྒྱལ་བ་བྱམས་པའི་སྐུ་དང་གཟུངས་འབུལ་སོགས་ཀྱི་ཞལ་བཀོད་ལེགས་
པར་གནང་སྟེ་གློ་བོའི་ཡུལ་དུ་ཞབས་བཏེགས། ཕྱི་ལོ་(1652 A.D)ཆིག་སྟོང་
1 གཞན་ཡང་མངའ་བདག་པའི་གདུང་བརྒྱུད་དག་གིས་རྣམ་རྒྱལ་ལྷ་རྩེ། བསམ་གྲུབ་ལྷ་རྩེ། བརྟན་བྲང་
ལྷ་རྩེ་གསུམ་དང་། ལྷ་བཙུན་པ་ཡང་སྲིད་དང་བཅས་པས་པདྨ་ཡང་རྩེ། ལྷུན་རྩེ། ཐེག་མཆོག་ཡང་རྩེ་
གསུམ། ཕུན་ཚོགས་རྣམ་རྒྱལ་སོགས་ས་སྐྱོངས་དག་གིས་སྒང་ཏོག་ཟིལ་གནོན་རྩེ། བླ་བྲང་དབང་འདུས་
རྩེ། ཕོ་བྲང་རབ་བརྟན་རྩེ་བཅས་པ་མཚན་ཉིད་ཀུན་ཚངས་ཀྱི་སོ་སོའི་གདན་སར་ངོས་འཛིན།
44



དྲུག་བརྒྱ་ང་གཉིས། དགའ་བ་ཞེས་པ་ཆུ་ཕོ་འབྲུག་ལོ་ཧོར་ཟླ་གཉིས་པའི་
ཚེས་བཅུའི་ཉིན་བལ་ཡུལ་ཨི་ལམ་བརྒྱུད་སླར་གནས་མཐིལ་བྲག་དཀར་བཀྲ་
ཤིས་སྡིངས་སུ་ཞབས་པད་བསྐྱོད་པ་དང༌། ལྷ་ཁང་རྣམ་པ་གཉིས་ལེགས་པར་
གྲུབ་པའི་ རབ་གནས་ཀྱི་དགའ་སྟོན་གཉིས་མ་འབད་ལྷུན་གྲུབ་ལྟར་དུས་
འགྲིགས་པས་རྟེན་འབྲེལ་གྱི་དགེ་མཚན་བཟང་བའི་རྩེ་མོར་གྱུར།
༈ གློ་བོའི་ཡུལ་དང་བལ་ཡུལ་ནེ་པལ་ཕྱོགས་སུ་ཞབས་བཅགས་ཚུལ།
རྗེ་ཉིད་དགུང་གྲངས་དྲུག་བཅུར་ཕེབས་པ་ཕྱི་ལོ་(1651 AD)ཆིག་སྟོང་
དྲུག་བརྒྱ་ང་གཅིག རབ་བྱུང་བཅུ་གཅིག་པའི་བོང་བུ་ཞེས་པ་ལྕགས་མོ་ཡོས་
ལོའི་ཧོར་ཟླ་དང་པོའི་ནང་གློ་བོ་སྡེ་པ་ཆོས་རྒྱལ་ཨ་མགོན་བསམ་གྲུབ་རབ་
བརྟན་དང་ཨ་ཡུམ་ཉི་ཟླ་རྒྱལ་མོ་རྣམ་གཉིས་ཀྱིས་གདན་ཞུས་བཞིན་གློ་བོའི་
ཡུལ་དུ་ཞབས་སོར་འཁོད། ལོ་གཅིག་བཞུགས་ནས་ཟབ་དགུའི་གདམས་
པའི་གྲུ་ཆར་གྱིས་སྡེ་པ་ཡབ་ཡུམ་གྱི་ཐོག་དྲངས་དད་འདུས་སྐལ་ལྡན་མང་པོ་
ཚིམ་པར་མཛད། ཚུར་ཕེབས་ལམ་དུ་གྷོར་ཥསོགས་བལ་ཡུལ་གྱི་རྒྱལ་ཕྲན་
རྣམས་ཀྱིས་བསྙེན་བཀུར་རྒྱ་ཆེན་པོ་ཞུས། ཡང་ལེ་ཤོད་ཀྱི་བྲག་ཕུག་ཏུ་ཕུར་
པའི་སྒྲུབ་པ་མཛད་པས་དཔལ་ཆེན་རྡོ་རྗེ་ཕུར་པའི་ལྷ་ཚོགས་རྣམས་ཀྱི་ཞལ་
མངོན་སུམ་མཇལ། མང་འགོར་རྒྱལ་པོ་མ་ཧཱ་ར་ཛ་ཧིནྡཱ་པ་ཏི་དང་མཇལ་ཏེ་
ཡོན་མཆོད་དུ་གྱུར། རྒྱལ་པོ་འདིས་རྒྱ་གར་ཀ་ཀོ་ལ་བྷ་རི་ཞེས་ཁྲལ་པ་བརྒྱ་
ཡོད་པ་ཆོས་གཞིས་སུ་ཕུལ། དུས་ཕྱིས་བར་མངའ་བདག་པའི་བརྒྱུད་འཛིན་
བར་



རྣམས་ཀྱིས་དེ་ནས་དཔྱ་ཁྲལ་འདུ་བའི་སྲོལ་ཡོད། ཨི་ལམ་བརྒྱུད་སླར་འབྲས་
མོ་ལྗོངས་ཀྱི་གནས་མཐིལ་བྲག་དཀར་བཀྲ་ཤིས་སྡིངས་སུ་བཞུགས་གདན་
འཇགས། སྔ་འགྱུར་རྙིང་མའི་རྒྱུད་འབུམ་རིན་པོ་ཆེའི་མཚོན་ཟབ་དགུའི་
གདམས་ པ་ མང་ པོའི་ ཆོས་འཁོར་བསྐོར། བྲག་ དཀར་བཀྲ་ཤིས་སྡིངས་
སོགས་སྒྲུབ་གནས་རྣམས་སུ་སྐུ་མཚམས་ཡང་ཡུན་རིང་དུ་བཞུགས་སོ།།
༈ མྱོང་གྲོལ་བུམ་ཆུ་སྒྲུབ་ཚུལ།
རྗེ་འདི་ལྷ་སར་ཕེབས་ཏེ་བརྐྱང་ཕྱག་གི་བསྐོར་བ་འབུམ་ཕྲག་གཅིག་གྲུབ་
རྗེས་ཇོ་བོ་ཡིད་བཞིན་ནོར་བུ་དང་། འཕགས་པ་ཐུགས་རྗེ་ཆེན་པོ་བཅུ་གཅིག་
ཞལ་གྱི་དྲུང་ཐུགས་སྨོན་མཛད་ཚེ། རང་བྱོན་འཕགས་པའི་ཐུགས་ཀ་ནས་འོད་
ཟེར་དཀར་པོ་མདའ་སྨྱུག་ཙམ་འཕྲོས་ཏེ་རྗེ་ཉིད་ཀྱི་ཐུགས་ཀར་འབྲེལ་ཡོད་པ་
ཕྱག་ ཕྱི་དང་སྐུ་གཉེར་སོགས་ཀྱིས་མངོན་སུམ་དུ་མཇལ། རྒྱུ་མཚན་དེས་
མཁའ་སྤྱོད་དཔལ་གྱི་རི་འབྲས་མོ་གཤོངས་སུ་དགེ་འདུན་གྱི་སྡེ་དང་བསྐལ་པ་
ཇི་སྲིད་བར་མ་ཎི་དུང་སྒྲུབ་ཀྱི་ཕྱག་སྲོལ་བཟང་པོ་ཚུགས་བཞེད་ཀྱིས། རྗེ་ཉིད་
དགུང་གྲངས་ང་དྲུག་ཏུ་ཕེབས་པ་ཕྱི་ལོ་(1646 AD) ཆིག་སྟོང་དྲུག་བརྒྱ་ཞེ་
དྲུག རབ་བྱུང་བཅུ་གཅིག་པའི་མེ་ཟད་ཞེས་པ་མེ་ཁྱི་ཧོར་ཟླ་བཅུ་གཅིག་པའི་
ཡར་ཚེས་ལྔ་ནས་དུང་ཕྱུར་དང་པོ་བཀྲ་ཤིས་སྡིངས་སུ་མཛད་རྒྱུ་ཡིན་ཀྱང་
གདན་ས་ཆགས་སྔ་བའི་སྟབས་ཀྱིས་ཡུག་བསམ་རིན་ཆེན་ཐར་པ་གླིང་ལྷ་ཁང་
དམར་པོར་རྩ་གསུམ་ཐུགས་རྗེ་ཆེན་པོ་འཁོར་བ་ལས་སྒྲོལ་གྱི་སྒྲུབ་མཆོད་དང་
46



འབྲེལ་དུང་ཕྱུར་དང་པོ་དེར་མཛད། ས་ལམ་གྱི་རིན་ཆེན་སྤུངས་པར་དུང་ཕྱུར་
གཉིས་པ། སྤྱས་སྤྲོས་ཀྱི་ཀརྨ་སྒྲོལ་འཛོམས་སུ་དུང་ཕྱུར་གསུམ་པ། རྒྱལ་
རབས་དྭངས་ཤེལ་མེ་ལོང་ལས་སྦྱར་སྦྱོང་གི་ཀརྨ་སྒྲོལ་འཛོམས་སུ་དུང་ཕྱུར་
གསུམ་པ་མཛད་ཅེས་གསལ། གནས་མཐིལ་བྲག་དཀར་བཀྲ་ཤིས་སྡིངས་སུ་
དུང་ཕྱུར་བཞི་པ་དང་ལྔ་པ་མཛད་པའི་རྟགས་སུ་དུང་སོ་དང་བུམ་ཆུ་མི་རུལ་མི་
སྐམ་པ་དྲི་བཟང་འཕྲོ་བ་སོགས་ངོ་མཚར་བའི་དགེ་མཚན་དུ་མ་བྱུང་བ་ཡང་
འཕགས་པའི་ཐུགས་རྗེར་ངེས་ཤེས་འདྲོངས།
༈ འཁོར་བ་ལས་སྒྲོལ་གྱི་ལོ་རྒྱུས།
འདི་སྐབས་རྩ་གསུམ་ཐུགས་རྗེ་ཆེན་པོ་འཁོར་བ་ལས་སྒྲོལ་གྱི་ལོ་རྒྱུས་ཅུང་
ཟད་བཤད་ན། སློབ་དཔོན་ཆེན་པོ་པདྨ་འབྱུང་གནས་ཀྱིས་ར་ས་འཕྲུལ་སྣང་
གི་གཙུག་ལག་ཁང་གློ་བུར་ནུབ་ཏུ། ཆོས་རྒྱལ་ཁྲི་སྲོང་ལྡེའུ་བཙན། ལྷ་སྲས་མུ་
རུབ་བཙན་པོ་དམ་འཛིན་ཡེ་ཤེས་རོལ་པ་རྩལ། བེ་རོ་ཙ་ན། ནམ་མཁའི་སྙིང་
པོ། རླང་དཔལ་གྱི་སེང་གེ དཔལ་གྱི་ཡེ་ཤེས་སོགས་ལ་རྩ་གསུམ་ཐུགས་རྗེ་
ཆེན་པོ་འཁོར་བ་ལས་སྒྲོལ་གྱི་དབང་དང་སྐྱེད་རྫོགས་ཀྱི་གདམས་པ་གནང་
བའི་ཚེ། རྗེ་འབངས་རྣམས་ ཀྱིས་མགྲིན་གཅིག་ཏུ། འདི་ལྟ་བུ་ཟབ་ཆོས་
གནང་བ་བཀའ་དྲིན་ཆེ་ཞིང་གཏེར་དུ་སྦ་ན་གཏེར་འདོན་པའི་དུས། འདོན་པ་
པོ་གང་ཟག་ཇི་ལྟར་འབྱུང་བར་འགྱུར་ཞེས་ཞུས་པའི་ཚེ། སློབ་དཔོན་ཆེན་
པོས་མ་འོང་པར་ལྷ་སྲས་ཀྱི་སྐྱེ་མཐའ་དང་འཕྲད་པར་སྨོན་ལམ་གཏད་རྒྱ་
47



མཛད། མཁའ་འགྲོ་ཡེ་ཤེས་མཚོ་རྒྱལ་གྱིས་བཀྲ་ཤིས་མཐིང་ཤུན་གྱི་ཤོག་བུ་
ལ་གསེར་གྱི་ཡི་གེར་བྲིས་ཏེ་བཀའ་རྟགས་ཀྱི་རྒྱས་བཏབ་ནས་དམ་རྫས་མ་
བསྒོམ་སངས་རྒྱས་ཀྱི་རིལ་བུ། ཐབས་ཤེས་རྒྱ་ཅན་གྱི་རིལ་བུ་ཨོ་རྒྱན་གྱི་ཕྱག་
རྒྱ་འབྱར་བ་མ་ཧཱ་གུ་རུས་རྒྱ་གར་ནས་སྤྱན་དྲངས་བའི་དམ་རྫས་ས་སྟེང་ན་
དཀོན་པ་དང་ལྷན་དུ། ཡུལ་ཆེན་ཉེར་བཞིའི་ས་སྣ་ལས་གྲུབ་པ་གཏེར་གྱི་བུམ་
པ་རིགས་ལྔའི་ས་བོན་གྱིས་སྤྲས་པ། མ་ཧཱ་གུ་རུའི་ཕྱག་བཟོ་ཡིན་པ་དབང་གི་
མདོག་ཅན་གྱི་སྒྲོམ་བུར་བཅུགས་ཏེ་སྲོང་བཙན་སྒམ་པོའི་ན་བཟས་དྲིལ་ཏེ།
སྟེང་ཁང་སངས་རྒྱས་རབ་བདུན་གྱི་ཁྲི་འོག་ཏུ་རྒྱ་རིམ་པ་བདུན་གྱིས་བཏབ་
ནས་མ་ཧཱ་ཀ་ལ་ལྕམ་དྲལ། དཔལ་མགོན་བདུན་ཅུ་རྩ་ལྔ། མ་གཅིག་དཔལ་
ལྷ། གནོད་སྦྱིན་ར་གདོང་མཆེད་རྣམས་ལ་གཉེར་དུ་གཏད་ཅེས་ཞིབ་པར་ལུང་
བྱང་གསལ་བའི་སྒྲོན་མེ་ལས་གསལ། དུས་ཕྱིས་ལྷ་སྲས་མུ་རུབ་བཙན་པོ་
དམ་འཛིན་ཡེ་ཤེས་རོལ་པ་རྩལ་གྱི་རྣམ་སྤྲུལ་གཏེར་ཆེན་གར་གྱི་དབང་ཕྱུག་
ཞིག་པོ་གླིང་པ་ཕྱི་ལོ་(1524 A.D)ཆིག་སྟོང་ལྔ་བརྒྱ་ཉེར་བཞི། རབ་བྱུང་དགུ་
པའི་སྒྲོལ་བྱེད་ཞེས་པ་ཤིང་ཕོ་སྤྲེལ་ལོ་ཧོར་ཟླ་བཅུ་པའི་ཉེར་གསུམ་གཟའ་ཉི་
མ་སྐར་མ་གྲེ་འཛོམས་པའི་ཉིན་སྣང་རྩེའི་གསེར་ཁང་གི་གཟིམ་ཆུང་དགའ་
བྱེད་ཤར་དུ་སྐུ་འཁྲུངས། གཏེར་ཆེན་དགུང་གྲངས་བཞི་བཅུར་ཕེབས་པ་ཕྱི་ལོ་
(1563 AD)ཆིག་སྟོང་ལྔ་བརྒྱ་རེ་གསུམ། རབ་བྱུང་དགུ་པའི་ཁྲག་སྐྱུག་ཞེས་
པ་ཆུ་མོ་ཕག་ལོར་ཟབ་གཏེར་སྤྱན་དྲངས། དེས་ལུང་ཟིན་ཆོས་བདག་ཁྲི་སྲོང་
ཐུགས་སྤྲུལ་མངའ་བདག་སྟག་ཤམ་ཅན་ནམ་ཡོན་ཏན་ཕུན་ཚོགས་ལ་གནང་།
48



དེས་ཕུན་ཚོགས་རིག་འཛིན་ལ། དེས་གདུང་སྲས་བྱམས་པ་བསྟན་འཛིན་ལ།
དེས་དཔལ་ལྡན་ཡོངས་འཛིན་བཟང་པོ་ལ། དེས་མངའ་དབང་ཆོས་ཀྱི་རྒྱ་
མཚོ་ལ། དེས་ལྷ་བཙུན་ཁྲི་སྡེ་དབང་རྒྱལ་ལ། དེས་ལྷ་བཙུན་མཁྱེན་རབ་
དབང་ཕྱུག་རིན་ཆེན་མགོན་དཔལ་བཟང་པོ་ལ་གནང་སྟེ་དུས་ཕྱིས་བར་དབང་
ལུང་གྱི་བརྒྱུད་པ་མ་ཆད་པར་བཞུགས་ཡོད་ཤས་ཆེ་ཡང་དེང་སང་དུས་དབང་
གིས་འདི་ནས་བརྒྱུད་པ་མི་བཞུགས། མྱོང་གྲོལ་བུམ་པ་རིན་པོ་ཆེ་འདི་མཁའ་
སྤྱོད་དཔལ་གྱི་འབྲས་མོ་གཤོངས་ཀྱི་གནས་ཀྱི་ལྟེ་བ་བྲག་དཀར་ཤིས་སྡིངས་
ཀྱི་གཙུག་ལག་ཁང་ཆེན་མོར་བཞུགས། ལོ་ལྟར་ཆོ་འཕྲུལ་ཟླ་བའི་ཚེས་བརྒྱད་
ནས་རྩ་གསུམ་ཐུགས་རྗེ་ཆེན་པོ་འཁོར་བ་ལས་སྒྲོལ་གྱི་སྒྲུབ་མཆོད་དང་
འབྲེལ་ཚེས་བཅོ་ལྔའི་ཐོ་རང་གི་དུས་བུམ་དབང་དང་བུམ་ཆུ་དད་འདུས་སྐྱ་
སེར་ཡོངས་ལ་བཀྱེ་བའི་ཕྱག་སྲོལ་མ་ཉམས་པར་བཞུགས། འཛམ་གླིང་སྐྱེ་
འགྲོ་ མཆོག་ དམན་ ཀུན་ ལ་ འཕགས་ མཆོག་ཐུགས་ རྗེ་ ཆེན་ པོ་ སྤྱན་ རས་
གཟིགས་ཀྱི་བྱིན་རླབས་ནུས་མཐུ་གཅིག་ཏུ་འདུས་པའི་མྱོང་གྲོལ་གྱི་དངོས་
གྲུབ་ཞུ་བའི་སྐལ་པ་བཟང་པོར་གྱུར་བ་འདི་ཡང་རྗེ་ཉིད་ཀྱི་རླབས་ཆེན་གྱི་
མཛད་འཕྲིན་བླ་ན་མ་མཆིས་པའི་བཀའ་དྲིན་བརྗོད་དུ་མེད་པ་ལགས་སོ།།
༈ དགོངས་པ་ཞི་བར་གཤེགས་ཚུལ།
ཨོ་རྒྱན་ཟངས་མདོག་དཔལ་གྱི་རི་བོ་དང་རྣམ་དབྱེར་མ་མཆིས་པ་མཁའ་
སྤྱོད་འབྲས་མོ་གཤོངས་གླིང་ཡངས་པར་ཞབས་མཐིལ་གསེར་གྱི་འཁོར་ལོ་
བསྐྱོད་དེ་གནས་ཆེན་ངོས་འཛིན། གཙུག་ལག་ ཁང༌། དགེ་འདུན་གྱི་སྡེ་



སོགས་སྔོན་མེད་གསར་དུ་བཙུགས། མདོར་ན་ཐུབ་དབང་ཉི་མའི་གཉེན་གྱི་
ལུང་རྟོགས་ཀྱི་བསྟན་པ་སྤྱི་དང༌། བྱེ་བྲག་གསང་སྔགས་སྔ་འགྱུར་གྱི་བསྟན་
པ། ཡང་སྒོས་སྦས་ཡུལ་འདིའི་བསྟན་པ་འཛིན་སྐྱོང་སྤེལ་གསུམ་འདུ་བ་རྣམ་
བཞིའི་མཛད་པའི་འཕྲིན་ལས་འོད་དཀར་འཁོར་ལོའི་གྲིབ་བསིལ་ཕྱོགས་
ཀུན་འཕྲོ་བར་མཛད་དེ། རྗེ་ཉིད་དགུང་གྲངས་དྲུག་བཅུ་རེ་ལྔར་ཕེབས་པ་ཕྱི་
ལོ་(1656 AD) ཆིག་སྟོང་དྲུག་བརྒྱ་ང་དྲུག རབ་བྱུང་བཅུ་གཅིག་པའི་གདོང་
ངན་ཞེས་པ་མེ་ཕོ་སྤྲེལ་ལོ་སྤྲེལ་ཟླའི་ཚེས་བཅུའི་ཉིན་རེ་ཞིག་ཞིང་འདིའི་
མཛད་པ་བརྟུལ་དུ་ཉེ་བའི་སྔ་རོལ་ནས་གསུང་མགུར་དུ། རྔ་ཡབ་པདྨ་འོད་ཀྱི་
ཞིང་ཁམས་ཞེས། །རིག་འཛིན་པད་འབྱུང་བཞུགས་པའི་ཞབས་དྲུང་དུ།། གྱད་
ཀྱིས་མདའ་འཕངས་བཞིན་དུ་རྒྱབ་འགྲོ་ཨང་། །ཞེས་གསུངས་པ་བཞིན་
གདུང་སྲས་ཆོས་རྒྱལ་བྱམས་པ་བསྟན་འཛིན། ཞབས་དྲུང་ཀརྨ་རྣམ་རྒྱལ་
བཟང་ པོ་ སོགས་བུ་སློབ་འདུལ་བྱར་གྱུར་ པ་ རྣམས་ ལ་ འདའ་ཀའི་ ཞལ་
གདམས་སྩལ་ཏེ་སྐུ་ཅུང་ཟད་བསྙེན་པའི་ཚུལ་བསྟན། ཚེས་བཅུ་མཆོད་པའི་
ཚོགས་གྲྭལ་དུ་དམ་ཅན་རྡོ་རྗེ་ལེགས་པ་སྐུ་ཁོག་ལ་ཕེབས་ཏེ། སྙིགས་མ་ལྔ་
བདོའི་དུས་ སུ་ངེད་རྣམས་སྤྱན་འདྲེན་གྱི་འོས་སུ་ཆེ་ཡང་། ད་དུང་བསྟན་
འགྲོའི་དོན་དུ་ཞབས་པད་བརྟན་དགོས་ཞེས་ནན་གྱིས་ཞུས་པ་དང་། གདུང་
སྲས་གྲྭ་རིགས་ཡོན་བདག་རྣམས་ཀྱིས་ཡུན་དུ་གནས་པའི་རྟེན་འབྲེལ་སྐུ་ཚེ་
1གསུང་རྩོམ་གྱི་རིགས་ཀྱང་གནས་སྲུང་གཙོ་འཁོར་གྱི་མཆོད་སྤྲིན་ཚོགས་གཉིས་ཕན་བདེའི་གྲིབ་སེལ་
དགོས་འདོད་འབྱུང་བའི་ཆར་རྒྱུན་དང་། གནས་སྲུང་གི་བསྐང་གསོ་སོགས་བཞུགས།
.50 .



བརྟན་བཞུགས་ཕུལ་བའི་ཚེ། རྗེ་ཉིད་ཀྱི་ཞལ་སྔ་ནས། ཚེ་ཚད་རྫོགས་ནས་ལོ་
ལྔ་འབྲས་ལྗོངས་བསྟན་འགྲོའི་དོན་དུ་སྡོད་པ་ཡིན། ད་རྒད་པོ་བསམ་པ་
རྫོགས་པ་ཡིན། ངའི་དུས་མཆོད་ཀྱང་ཆོས་ཀྱི་ རྒྱལ་པོ་སྟག་ཤམ་ཅན་གྱི་
དགོངས་རྫོགས་ཀྱི་མཆོད་པ་འབུལ་རྩིས་བགྱིས་ཞེས་བཀའ་བསྩལ་ཏི་འབྲས་
མོ་གཤོངས་ཀྱི་གནས་ཀྱི་ལྟེ་བ་བྲག་དཀར་བཀྲ་ཤིས་སྡིངས་ཀྱི་གཟིམ་ཆུང་ག་
ལ་བར་ཟླ་འདིའི་ཚེས་བཅོ་ལྔའི་ཉིན་དཔལ་རི་པདྨ་འོད་ཀྱི་ཞིང་ཁམས་སུ་
གཤེགས་ པའི་ཚུལ་བསྟན། ༸ སྐུ་ གདུང་ རིན་ པོ་ ཆེ་བཞུགས་པའི་ ཕྱོགས་
ཐམས་ཅད་འཇའ་ཚོན་གྱི་དྲྭ་བ་དང༌། རྗེ་ཉིད་ནམ་མཁར་དཀྱིལ་ཀྲུང་མཛད་
དེ་གཤེགས་པ་དང་། ལ་ལས་འོད་དཀར་པོ་མཆོད་རྟེན་དབྱིབས་རྩེ་མོ་ནམ་
མཁར་སྙེགས་པ་སོགས་ངོ་མཚར་གྱི་ཆོ་འཕྲུལ་དུ་མ་སྐལ་ལྡན་ཀུན་གྱི་སྤྱོད་
ཡུལ་དུ་གྱུར་ཏོ།།
༈ གསུམ་པ་གདུང་སྲས་རིམ་པར་བྱོན་ཚུལ་བཤད་པ།།
ཆོས་ཀྱི་རྒྱལ་པོ་བྱམས་པ་བསྟན་འཛིན་ནི། ཡབ་མངའ་བདག་སེམས་
དཔའ་ཆེན་པོ་ཕུན་ཚོགས་རིག་འཛིན་དང་ཡུམ་མཚོ་རྒྱལ་མོའི་སྲས་སུ་ཕྱི་ལོ་
(1625 AD) ཆིག་སྟོང་དྲུག་བརྒྱ་ཉེར་ལྔ། རབ་བྱུང་བཅུ་པའི་ཁྲོ་བོ་ཞེས་པ་
ཤིང་མོ་གླང་ཡབ་རྗེ་དམ་པས་སོ་བཞིར་ཕེབས་སྐབས་ཕོ་བྲང་སག་ཁྲི་མཁར་
དུ་སྐྱེ་བའི་མྱུ་གུ་བཟུང་། འཁྲུངས་སྟོན་གྱི་རྟེན་འབྲེལ་ཟབ་རྒྱས་མཛད་དེ་ཀུན་
1 འདི་ལ་གཞིགས་ན་ཆོས་རྒྱལ་སྟག་ཤམ་པ་སྤྲེལ་ཟླའི་ཚེས་བཅོ་ལྔ་ལ་འདས་པ་ཡིན་ནམ་དཔྱད།
2 དེང་སང་ཡང་བཀྲ་ཤིས་སྡིངས་དགོན་དུ་གསེར་ཟངས་ལས་གྲུབ་པའི་སྐུ་གདུང་བཞུགས་པའི་མཆོད་
སྡོང་རིན་པོ་ཆེ་སྲིད་ན་རྙེད་པར་དཀའ་བ་མཇལ་དུ་ཡོད།
51



གྱི་མིག་འབྲས་ལྟ་བུ་གཅེས་པར་གྱུར། ཕུན་ཚོགས་ཚེ་རིང་རྣམ་རྒྱལ་མངའ་
དབང་བསྟན་འཛིན་བཟང་པོ་ཞེས་མཚན་གསོལ། གཞན་ཡང་ ས་སྐྱ་གོང་
མས་མངའ་བདག་ཁྲི་ལྡེ་ཀུན་དགའ་གྲགས་པ་དཔལ་བཟང་པོའི་སྡེ། བསམ་
ཡས་ཆོས་སྐྱོང་ཆེན་པོས་ཆོས་རྒྱལ་བྱམས་པ་བསྟན་འཛིན། ལྷ་བཙུན་ནམ་
མཁའ་འཇིགས་མེད་རྩལ་གྱིས་བཀྲ་ཤིས་མངའ་གསོལ་ཕུལ་སྐབས་རྒྱལ་
སྲས་ཁྲི་བཀྲ་ཤིས་རྣམ་རྒྱལ་དཔལ་བཟང་པོའི་སྡེ་ཞེས་མཚན་གྱི་ཅོད་པན་
དཔྱངས། སྐུ་ན་ཕྲ་མོའི་དུས་སྔོན་གོམས་ཆོས་ཀྱི་བག་ཆགས་བཟང་པོ་མངོན་
པར་སད་དེ་འབྲི་ཀློག་སོགས་མཁས་པས་བརྡ་བསྟན་ཙམ་གྱིས་མཁྱེན། ཡབ་
རྗེ་དམ་པའི་དྲུང་ནས་སྔ་འགྱུར་རྒྱུད་འབུམ་རིན་པོ་ཆེ་གཙོས་གངས་ལྗོངས་
གསར་རྙིང་རིས་མེད་ཀྱི་སྨིན་གྲོལ་རྒྱབ་རྟེན་དང་བཅས་གསན། དབེན་པའི་
གནས་སུ་བསྐྱེད་རྫོགས་ཀྱི་ཉམས་བཞེས་ཀྱང་རྒྱལ་བ་གོང་མའི་རྣམ་ཐར་
འཁྱོངས་པར་མཛད། འཕགས་མཆོག་སྤྱན་རས་གཟིགས། ཨོ་རྒྱན་རིན་པོ་ཆེ།
ཡི་དམ་གུ་རུ་དྲག་མཐིང་ རྩལ་སོགས་རྩ་གསུམ་ལྷ་རབ་འབྱམས་ཀྱི་ཞལ་
མཇལ་ལུང་བསྟན་དབུག་དབྱུངས་ཐོབ། གཞོན་ནུའི་དུས་ངེད་རང་གནས་ལ་
འགྲོ་བའི་དུས་ཡིན་ཞེས་ཡང་ཡང་གསུངས། སྐབས་ཞིག་མནལ་ལམ་དུ་བུད་
མེད་རྒན་མོ་མིག་གཅིག་བྱས་པ་ཞིག་གིས་བུ་ད་གནས་ལ་འགྲོ་རན་ཟེར་ཞིང་
པུསྟི་ཞིག་གིས་བརྡུང་བ་གཟིགས། སྔ་དྲོ་ཉེ་གནས་རྣམས་ལ་རྨི་ལམ་འདི་འདྲ་
བྱུང་གསུངས་ཏེ་བྱམས་པ་གླིང་མཆོད་ཁང་དུ་སྐུ་ཕྱག་འབུལ་བར་ཕེབས་པས་
1 བདག་ཆེན་མཐུ་སྟོབས་དབང་ཕྱུག་ཡིན་ནམ་ཐོག་མཚུངས།



དཔེ་ཁྲོད་ནས་པུ་སྟི་ཞིག་ཐོན་འདུག་པ་ལ་རྒན་མོས་བརྡུང་བའི་པུསྟི་དེ་ཕ་གི་
ཡིན་གསུངས། དབུ་མཛད་ཡོན་བཟང་གིས་ལྟས་པས་འབྲས་ལྗོངས་གནས་
ཡིག་ཞིག་བརྙེས། གནས་ཀྱི་སྲུང་མ་ཨེ་ཀ་ཛ་ཏིས་འབྲས་ལྗོངས་སུ་ཕེབས་
དགོས་པའི་བསྐུལ་བརྡ་ ཡིན་པར་ངེས་ཤེས་འདྲོངས། དགུང་གྲངས་བཅོ་
བརྒྱད་དུ་ཕེབས་པ་རབ་བྱུང་བཅུ་གཅིག་པའི་སྣ་ཚོགས་ཞེས་པ་ཆུ་རྟ་ལོར་ཡབ་
རྗེ་དམ་པ་དང་ལྷན་དུ་མཁའ་སྤྱོད་དཔལ་གྱི་འབྲས་མོ་གཤོངས་སུ་ཞབས་པད་
བསྐྱོད། གྲུབ་ཆེན་བསྟན་པ་རྒྱ་མཚོ་ཕྱག་ཕྱིར་ཁྲིད་པར་མཛད་དེ་འབྲས་
ལྗོངས་ཀྱི་དབེན་གནས་དབང་ལག་ཐང་གི་ཕུ་དང༌། རས་ཆེན་ཕུག་སོགས་
སྒྲུབ་ གནས་རྣམས་ སུ་ སྐུ་མཚམས་ གནས་ འབྲེལ་མཛད། གདན་ ས་ ཟིལ་
གནོན་དགོན་དུ་ལོ་གསུམ་སྒྲུབ་པའི་རྒྱལ་མཚན་བཙུགས་ཏེ་བཞུགས,སྐབས་
གནོད་ སྦྱིན་ རྩིའུ་ དམར་ པོ་ དངོས་སུ་ཞལ་བསྟན་ཏེ་བྲན་དུ་ ཁས་བླངས།
སྐབས་ཞིག་སློབ་མ་ཞིག་གི་དམ་གྲིབ་ཀྱིས་འཚུབ་ལ་བརྟེན་པའི་སྐུ་ལུས་ལ་
གནམ་ལྕགས་བབས་ཀྱང་སྲིན་བུ་རྒྱུ་བ་ལྟ་བུ་ལས་གནོད་པ་ཡེ་མི་མངའ་བས་
རྡོ་ རྗེའི་སྐུ་གྲུབ། རྡོ་ལ་ཕྱག་བཅངས་ཤིན་ཏུ་གསལ་བ་དང༌། རལ་གྲི་རྡོར་
མདུད་ལྷ་གོས་སྲད་བུར་གནང་བ་ལྟར་མཛད་པ་སོགས་མཐུ་སྟོབས་དང་རྫུ་
འཕྲུལ་གྲུབ་རྟགས་ཀྱི་རིགས་ཐོགས་མེད་དུ་མངའ། གཏེར་ཆེན་བདུད་འདུལ་
རྡོ་རྗེའི་ཟབ་གཏེར་གང་ཟག་སྒོས་ཀྱི་ལུང་བསྟན་རཏྣའི་སྒྲོམ་བུ་ལས། ད་ལྟའི་
རྨ་ ཐོག་ རིན་ ཆེན་ ནི༔ རྒྱལ་ སྲས་ ཐོགས་མེད་ཞེས་བྱ་འབྱུང་༔ སྤྱན་རས་
གཟིགས་དབང་དངོས་སུ་བྱོན་དང་མཚུངསཿ ཞེས་དང་། དེ་འོག་སྤྱན་རས་
53



གཟིགས་དབང་རྣམ་སྤྲུལ་གར་གྱི་དབང་༔ ཐུགས་རྗེ་ཆེན་པོའི་གསུང་དབྱངས་
ཕྱོགས་བཅུར་སྒྲོགསཿ ཞེས་ཐུགས་རྗེ་ཆེན་པོ་ནམ་མཁའ་རྒྱལ་པོའི་ལུང་གིས་
ཟིན་པའི་ཆོས་བདག་དང་འཕགས་མཆོག་ཕྱག་ན་པདྨའི་རྣམ་རོལ་དུ་བསླུ་
མེད་རྡོ་རྗེའི་ཚིགས་ཀྱིས་བསྔགས་པར་མཛད། གཏེར་བཏོན་གར་དབང་རྡོ་
རྗེའམ་ཟླ་བ་རྒྱལ་མཚན་ཞེས་རྩོད་བྲལ་དུས་བབས་ཀྱི་སྐྱེས་ཆེན་དེས་རྗེ་འདི་
དག་པའི་སྣང་བར་ཨོ་རྒྱན་ཟངས་མདོག་དཔལ་རིར་རིག་འཛིན་གྱི་ཚོགས་
གྲྭལ་དུ་ཞལ་མཇལ་བ་དང༌། འདིའི་གཏེར་ལུང་ལས་ཀྱང་འཕགས་པ་སྤྱན་
རས་གཟིགས་ཀྱི་ཟློས་གར་དུ་གསལ། གོང་ར་ལོ་ཆེན་གཞན་ཕན་རྡོ་རྗེའི་དྲུང་
ནས་ཆོས་འབྲེལ་ ཞུས་ སྐབས་ སྤྱན་ རས་ གཟིགས་ ཀྱི་ རྣམ་ སྤྲུལ་ ལོ་ ཞེས་
བསྔགས་བརྗོད་ཀྱི་མེ་ཏོག་འཐོར། ཁྱད་པར་ལྷ་བཙུན་ནམ་མཁའ་འཇིགས་
མེད་རྩལ་ཀྱི་འབྲས་ལྗོངས་དག་སྣང་ཟབ་ཆོས་རིག་འཛིན་སྲོག་སྒྲུབ་ཀྱི་ནང་གི་
ལུང་བྱང་ལས། ཡུལ་དེར་འཛོམས་པའི་བྱང་ཆུབ་སེམས་དཔའ་ནི༔ སྤྱན་རས་
གཟིགས་སྤྲུལ་གླང་ལོ་སྙིང་རྗེ་ཅན༔ བྱང་སེམས་ལྡན་པའི་སྐྱེས་བུ་མཆོག་དེ་
དང་༔ རྒྱབ་མདུན་རྨེ་བ་ལྟག་སྤྲོད་ཚུལ་ཡོད་ཅིང་༔ སྦས་པའི་ཡུལ་དུ་དབང་
བའི་སྐྱེས་བུ་དེ༔ གནས་ཡུལ་ཕྱོགས་མཚམས་བསྟན་པ་སྲུང་བ་དང་༔ ས་
གནད་མ་འཕྱུགས་གནས་སྒོ་མང་ཕྱེ་ན༔ བོད་འབངས་འགྲོ་ལ་སྐྱིད་པའི་ཉི་མ་
1 འདིས་མང་ཡུལ་བྱམས་སྤྲིན་ལྷ་ཁང་ནས་ཟབ་ཏིག་ཆོས་དབྱིངས་རང་གསལ། གཞན་ཡང་རྡོར་སེམས་
ཐུགས་ཀྱི་མེ་ལོང་སོགས་ཟབ་གཏེར་དུ་མ་སྤྱན་དྲངས་བའི་དཔེ་རྒྱུན་ཞུས་དག་འཕེར་བ་འབྲས་ལྗོངས་རྣམ་
རྒྱལ་ལྷ་རྩེ་དགོན་ཏུ་བཞུབ།ས་པ་ཁོ་བོའི་མཇལ་བའི་སྐལ་བཟང་ཐོབ།
54



ཤར༔ བདེ་ཆེན་ཕུག་གི་ཡང་ཟབ་གནས་ཡིག་དང་༔ ཁྱད་པར་ཐུན་མོང་ཕུག་
པ་ཉེར་གཅིག་རྣམས༔ གནས་སྒོ་ཕྱེ་ན་ཡུལ་དེར་ཚེ་རིང་ཞིང་༔ ཅི་བསམ་དོན་
དུ་ཡིད་བཞིན་འགྲུབ་པར་འགྱུར༔ ཞེས་གསུངས་པ་ལྟར་ཟབ་གཏེར་འདིའི་
ཆོས་བཀའ་ཡོངས་སུ་རྫོགས་པའི་སྨིན་གྲོལ་སྩལ་ཏེ་་ལུང་ཟིན་ཆོས་ཀྱི་བདག་
པོར་མངའ་གསོལ། གཞན་ཡང་ རྗེ་དེའི་དྲུང་ནས་ཉིད་ཀྱི་དགོངས་གཏེར་
བསྟན་བཅོས་རྡོ་རྗེ་སྙིང་པོ་སྤྲིན་གྱི་ཐོལ་གླུ་སོགས་ཟབ་ཆོས་མང་དུ་གསན།
ལྷ་བཙུན་ཆེན་པོ་ནམ་མཁའ་འཇིགས་མེད་རྩལ་གྱི་ཞལ་སྔ་ནས། དེ་ནས་ཆོས་
ཀྱི་རྒྱལ་པོ་ཚངས་པ་ལྷའི་མེ་ཏོག་གི་གདུང་འཛིན་པ་རྒྱལ་བའི་སྲས་པོ་བཀྲ་
ཤིས་རྣམ་རྒྱལ་དཔལ་བཟང་པོ་དང་། གནས་ཆེན་ཕྱི་ནང་དུ་ཞབས་ཡུན་རིང་
མོ་ནས་ཆགས་པའི་མཚུངས་མེད་ཆོས་ཀྱི་རྗེ་ཀུན་ཏུ་བཟང་པོ་སོགས་ཀྱང་རིམ་
པར་མཇལ། ཞེས་འབྲས་མོ་ལྗོངས་ཀྱི་ལམ་ཡིག་རབ་གསལ་ཉིན་བྱེད་འབར་
བའི་འོད་སྟོང་ལས་གསུངས། དེ་ལྟར་མཁའ་སྤྱོད་འབྲས་མོ་ལྗོངས་སུ་སྐུ་ཚེ་
མཛད་འཕྲིན་མཐར་ཕྱིན་པར་བཞུགས་ཏེ་ལྗོངས་འདིར་རྣམ་འདྲེན་བཞི་པའི་
བསྟན་པ་རིན་པོ་ཆེ་གསལ་བར་མཛད་ཚུལ་ཞིབ་པར་རྣམ་ཐར་ལས་གསལ་
ཞེས་གསུངས་པ་ཙམ་ལས་ཞིབ་པར་མི་སྣང་། རྗེ་འདིའི་རྣམ་ཐར་རྒྱས་པ་ཞིག་
ལྗོངས་འདིར་སྔོན་ཆད་བཞུགས་ཡོད་ཚོད་འདྲ་ཡང་དུས་དབང་གི་ལག་ཏུ་ལོན་
པའི་སྐལ་བས་དབེན་ཤིས་འདི་ཙམ་ལས་མ་སྤྲོས་སོ།།
1 ཟབ་ཆོས་འདི་མངའ་བདག་པའི་བརྒྱུད་འཛིན་གྱི་དགོན་སྡེ་ཁག་ཏུ་འདོན་པའི་ཕྱག་སྲོལ་གསར་དུ་
ཚུགས་ཚེ་རྟེན་འབྲེལ་གྱི་གནད་ཆེ་འམ་སྙམ།
5



༈ ཡབ་རྗེ་དམ་པའི་དགོངས་རྫོགས།
ཡབ་རྗེ་དམ་པ་མངའ་བདག་སེམས་དཔའ་ཆེན་པོ་ཕུན་ཚོགས་རིག་འཛིན་གྱི་
དགོངས་རྫོགས་དང། འབྲས་ལྗོངས་གནས་ཀྱི་ལྟེ་བ་བྲག་དཀར་བཀྲ་ཤིས་
སྡིངས་སུ་ཐུབ་ཆེན་ལྷ་ཁང་བཞེངས་ཚུལ་དང་། ནང་རྟེན་ཇི་ལྟར་བཞུགས་པའི་
སྐོར་རྗེ་ཆོས་རྒྱལ་བྱམས་པ་བསྟན་འཛིན་ནམ་ཕུན་ཚོགས་ཚེ་རིང་རྣམ་རྒྱལ་
མངའ་དབང་བསྟན་འཛིན་བཟང་པོའི་ཞལ་སྔ་ནས། མགོན་བསྟན་འཛིན་
ཞེས་པ་ཕ་བུ་གསུམ་གདོན་གྱི་ནད་བུ་ཕྲན་བུ་བཏབ་པའི་འཁྲུལ་སྣང་ལ།
ཟིལ་གནོན་ནས་བུ་མོ་ཞིག་བྱུང་ནས་གོང་མ་དག་པ་མཁའ་སྤྱོད་དུ་གཤེགས་
པའི་ཕྱག་ཕྱིར་ཁྱི་མོ་བདུན་འགྲོ་རྒྱུ་ཡིན་པས་དེ་རིང་འགྲོ་ཟེར་བ་བཞིན། ཉིན་
དེ་ཁར་ཕ་བུ་གསུམ་ཚེའི་དུས་བྱས་འདུག་པས། རྗེ་བསོད་ནམས་རྩེ་མོ་དག་
པ་མཁའ་སྤྱོད་དུ་གཤེགས་པའི་རྗེས་སུ་ཁྱི་མོ་ཁྲིད་པར་མཛད་པ་ལྟར་ཡིན་
ནམ་སྙམ་ཞིང་། སྐུ་གདུང་ཡང་མི་རུལ་བ་སོགས་བཟང་པོ་དང་ལྡན་པར་གྱུར་
བས། གོང་མ་དེ་ཉིད་ཀྱི་ཞབས་འབྲིང་ཡུན་རིང་དུ་བསྟེན་པས་དད་པ་དང་
ལྡན་པ་ཚེ་ རིང་རྣམ་རྒྱལ་བདག་ གིས་ དགུང་ཞག་ཅེས་ཡོངས་སུ་གསོལ་
འདེབས་ཀྱི་བྱ་བ་རྣམས་ལེགས་པར་གྲུབ། སྐྱེས་བུ་ཆེན་པོ་དེ་ཉིད་ཀྱི་སྐུ་དྲིན་
གསོབ་ཅིང་ཐུགས་ལ་བཞེད་པའི་དོན་གྱི་གཙོ་བོ། དང་པོ་སངས་རྒྱས་བཅོམ་
ལྡན་འདས་ཀྱི་བསྟན་པ་རིན་པོ་ཆེ་མཐའ་རྒྱས་སུ་བྱ་བ་དང་། གཉིས་པ་བླ་མ་
དེ་ ཉིད་ ཀྱི་འདུལ་བྱར་གྱུར་པས་ཐོག་དྲངས་ནམ་མཁའ་དང་མཉམ་པའི་
སེམས་ཅན་ཐམས་ཅད་སྡུག་བསྔལ་དང་བྲལ་བདེ་བ་དང་ལྡན་ཚོགས་རྫོགས་



བ
སྒྲིབ་པ་སྦྱངས་ནས་སངས་རྒྱས་ཀྱི་གོ་འཕང་ལ་འགོད་པར་བྱ་ཕྱིར་དང༌།
གསུམ་པ་སྤྲུལ་ པའི་ སངས་རྒྱས་པདྨ་འབྱུང་གནས་ཀྱི་བཀའ་བཞིན་བོད་
ཁམས་བདེ་ཐབས་དང་། བཞི་པ་སྦས་ཡུལ་འབྲས་མོ་གཤོངས་སུ་སངས་རྒྱས་
ཀྱི་བསྟན་པ་དར་ནས་ཀླ་ཀློ་མོན་པ་ཐམས་ཅད་ཀྱང་ཆོས་ལ་བཀོད་པའི་ཕྱིར་
དང༌། ལྔ་པ་རྗེས་སུ་འཇུག་པ་ཐམས་ཅད་དགེ་བའི་སྲོལ་ལམ་ཡངས་པོར་
འདྲེན་པར་བཞེད་པའི་དགོངས་པ་ཁྱད་པར་ཅན་ལྔ་པོ་དེ་དག་གོང་ནས་གོང་
དུ་ཡོངས་སུ་རྫོགས་པར་བྱ་བའི་ཕྱིར། མེ་སྤྲེལ་ལོ་(1656 AD) དེ་ཀའི་ཟླ་བ་
བཅུ་གཅིག་པའི་ཚེས་ལ་ཐུབ་ཆེན་ལྷ་ཁང་གི་རྨངས་གཞི་གཏིང་ཞིང་། རང་
ཕྱོགས་ཀྱི་གྲྭ་ཕོ་མོ་ཆོས་གཞིས་སྐྱ་སེར་འདུས་པ་རྣམས་ཀྱིས་འབད་པ་ཆེན་
པོའི་སྒོ་ནས་གཙུག་ལག་ཁང་སྒོ་སྦྱོར་དང་བཅས་པ་ལེགས་པར་གསུམ་ཐོག་
ཟླ་བ་དེ་ཀའི་ནང་དུ་བཞེངས་གྲུབ། མཆོད་པའི་གཙོ་བོ་ཆོས་རྒྱལ་ཀརྨ་རྣམ་
རྒྱལ་གྱིས། ཧོར་ཟླ་དང་པོའི་ཚེས་གཅིག་ནས་སྒྲུབ་པའི་སྡེ་གཉིས་ཆོག་གྲྭ་དང་
སེར་ཚོགས་སྨོན་ལམ་གསོལ་འདེབས་ཀྱི་རྒྱུན་ལམ་དང་བཅས། ལག་འགྱེད་
ཌམ་ཁ་རེ་དང་། བྱི་རུ་ཌམ་ཁ་རེའི་རྩིས། གྲྭ་ཕོ་མོ་རྣམས་དང་ཆོས་གཞིས་སུ་
བ་རྐང་རེའི་ལག་འགྱེད། ཁོལ་ཕོ་མོ་རྣམས་ལ་ཌམ་ཁ་རེའི་རྩིས། གནས་ནང་
གི་བླ་མ་རྣམས་ལ་ཕྱུགས་རྐང་རེས་གཙོས་པའི་བརྒྱད་ཚན་རེ། ཆུང་བ་རྣམས་
ལ་ཌམ་ཁ་རེས་གཙོས་བཞི་ཚན་རེ། ཡང་མག་ཚུན་གྱི་ལྷོ་བོད་སྡེ་ཚོ་ཆེ་བ་
རྣམས་ལ་ཚེས་བཅུའི་རྒྱུ་གསེར་ཞོ་རེ། ཆུང་བ་རྣམས་ལ་གང་རེ། བོད་དུ་རྒྱལ་
རྩེ་དྲུང་པ་རིན་པོ་ཆེ་དང༌། ས་སྐྱ་གོང་མ་རིན་པོ་ཆེ་ལ་ཞོ་ལྔ་ལྔས་གཙོས་པའི་



རྟེན་དང་མཆོད་བསྔོ་ཞུས། དབེན་ཁང་སྤྲུལ་སྐུ་ལ་ལྔ་ཚན་དང་བཅས་པ་གྲུབ།
ཆོ་འཕྲུལ་ཟླ་བའི་ཚེས་བདུན་གྱི་དགོང་མོ་སྨོན་ལམ་གྱི་མཐའ་བརྟན་བཀྲ་
ཤིས་རྒྱས་པར་གྲུབ་ནས་བདེ་བར་ཉལ་བའི་ཚེ་རྨི་ལམ་རྟགས་ཀྱང་བྱུང་། ཐོ་
རང་གཉིད་སད་པ་དང་དགེ་འདུན་རྣམས་གསོལ་ཆས་ཀྱིས་བཞེངས་ན་ཚེས་
བཅོ་ལྔའི་བར་འདིར་སྨོན་ལམ་གྱི་རྒྱུན་ཞིག་ཚུགས་ན་ཅི་མ་རུང་སྙམ་པའི་
བསམ་པ་དྲག་པོ་སྐྱེས་པས་གྲོས་དགོངས་ནས་གཉེར་པ་འབོད་དུ་བཏང་བས།
ངག་ནས། རིན་ཆེན་བརྒྱན་ཏེ་རྒྱལ་བ་རྣམས་ལ་འབུལ། །ལྷ་དང་མི་ཡི་བདེ་
བའི་མཆོག་ཐོབ་ནས། །ཞིང་གི་རྡུལ་སྙེད་བསྐལ་པར་ཕུལ་བ་བས། །གང་
གིས་བསྔོ་བའི་རྒྱལ་པོ་འདི་ཐོས་ནས།། བྱང་ཆུབ་མཆོག་གི་རྗེས་སུ་རབ་མོས་
ཤིང་། །ལན་གཅིག་ཙམ་ཡང་དད་པ་བསྐྱེད་པ་ནི། །བསོད་ནམ་དམ་པའི་
མཆོགས་ཏུ་འདི་འགྱུར་རོ།། ཞེས་འདོན་ཞིང་ཕྱག་ཕུལ་བ་མཉམ་དུ་བྱུང་བས་
རྟེན་འབྲེལ་ལེགས་པར་གོ་ཞིང་། གསོལ་ཆས་ཡང་ཚང་བར་འདུག་པས་བཅོ་
ལྔའི་སྨོན་ལམ་བཙུགས་ཤིང་། དེ་ནས་ད་ལྟའི་བར་རྒྱུན་གནས་པའི་ཕན་
བདེའི་རྒྱུན་ཆེན་པོར་གྱུར་རོ་སྙམ་པའི་སྤོབས་པ་ཡང་མཆིས་སོ། །དེ་ནས་བྱ་
ལོའི་(1657 A.D) དབྱར་གཞལ་བའི་རིམ་པ་རྣམས་ཀ་བཅུ་འབྱོར་ལྡན་གྱིས་
ཁུར་ཆེན་པོ་བླངས་ནས་གྲུབ། བྱ་ལོའི་དགུན་ཆོས་མཛད་ལགས་དང་ཨོ་རྒྱན་
དར་རྒྱས་གཉིས་ཤིང་རྩི་འདེབས་བྲིས་གཡས་ཀྱི་ཆ་ལ་ཐུབ་པའི་དབང་པོ་ལ་
ཉན་ཐོས་གཉིས། གནས་བརྟན་བཅུ་དྲུག འཕགས་པ་སྤྱན་རས་གཟིགས་
1 དེང་སང་བུམ་ཆུའི་སྒྲུབ་པ་ཙམ་ལས་སྨོན་ལམ་ཚོགས་པའི་སྲོལ་མི་བཞུགས་པས་བསྟན་ལར་སྨན་པའི་
སྐྱེས་ཆེན་རྣམས་ཀྱིས་སླར་ཉམས་གསོ་ཡོངས་བའི་ཐུགས་བསྐྱེད་གནང་འོས་བསམ།
58



-
ཞལ་གཅིག་ཕྱག་བཞི་པ། ཚེ་དཔག་མེད། དེ་བཞིན་གཤེགས་པ་ཀླུ་དབང་གི་
རྒྱལ་པོ་སོགས་དང་། གཡོན་གྱི་ཆ་ལ། ཨོ་རྒྱན་རིན་པོ་ཆེ་ལ་ཡེ་ཤེས་མཁའ་
འགྲོ་གཉིས་དང་། སྤྲུལ་པའི་མཚན་བརྒྱད་སོགས་ཀྱིས་བསྐོར་བ་ཆོས་མཛད་
དང་ཨོ་རྒྱན་དར་རྒྱས་དད་པས་ཁུར་ཆེ་བས་བཞེངས་སུ་གསོལ། ཁམས་པ་ཚེ་
བརྟན་བཀྲ་ཤིས་ཀྱི་དད་པ་ཆེན་པོས་ཆུ་བར་ལན་གསུམ་བསྐོར་བའི་འབྲས་བུ་
ལྷ་བཟོ་བ་དགེ་སློང་དགེ་འཕེལ་ཞང་ཚན་གཉིས་ཁྱི་ལོ་ཧོར་ཟླ་བཅུ་གཉིས་པ་
ལ་སླེབས་ཏེ་ཁྱི་ལོ་(1658 A.D) ཧོར་ཟླ་བཅུ་གཉིས་པའི་ཚེས་བཅོ་ལྔ་ནས་
འབུར་སྐུའི་དབུ་ཚུགས་བགྱིས་ཏེ། གཙང་ཁང་འོག་མའི་དབུས་སུ་བསྟན་པའི་
བདག་པོའི་སྐུ་ཐོག་ཚད་མ་ཁྲི་རྒྱབ་ཡོལ་དང་བཅས་པ། སྐུ་ཞོགས་གཡས་སུ་
ཤཱ་རི་བུ། སྒྲིབ་པ་རྣམ་སེལ། བྱམས་པ། སྤྱན་རས་གཟིགས། སའི་སྙིང་པོ།
གཡོན་གྱི་ཕྱོགས་སུ་མོའུ་གལ་གྱི་བུ། ནམ་མཁའི་སྙིང་པོ། ཕྱག་ན་རྡོ་རྗེ།
ཀུན་ཏུ་བཟང་པོ། འཇམ་དཔལ་རྣམས་ཐོག་ཚད་མ་བཞེངས། སྐུ་ཤ་ཐམས་
ཅད་གསེར་དང་ན་བཟའ་ཚོགས་མར་བཞུགས་ཤིང་། གཙང་ཁང་ྋགོང་མའི་
དབུས་སུ་སྤྲུལ་པའི་སངས་རྒྱས་པདྨ་འབྱུང་གནས་ཐོག་ཚད་ཁྲི་རྒྱབ་ཡོལ་དང་་
བཅས་པའི་གཡས་སུ། ཆོས་རྒྱལ་ཆེན་པོ་སྲོང་བཙན་སྒམ་པོ། ཁྲི་སྲོང་ལྡེའུ་
བཙན། མེས་དཔོན་རྣམ་གསུམ། གཡོན་གྱི་ཕྱོགས་སུ་སྐུ་འདྲ་རིན་པོ་ཆེ།
གྲུབ་ཐོབ་རས་ཆེན་པའི་སྐུ་རྣམས་ཀྱང་མི་ཚད་ཙམ། སྐུ་ཤ་ཐམས་ཅད་གསེར་
1 འདི་དེང་སང་བཀྲ་ཤིས་སྡིངས་ཆོས་རྒྱལ་ལྷ་ཁང་གི་རྟེན་གཙོར་བཞུགས་བཞིན་པའོ།།
2 དུས་ཕྱིས་ས་གཡོས་ཀྱིས་རྐྱེན་པས་དེང་སང་མི་བཞུགས།



དང་ན་བཟའ་ཚོན་སོགས་ལྡན་པར་བཞུགས་པ་འདི་དག་གི་བར་བཞུགས།
ཆོས་སྐུའི་རིང་བསྲེལ་གཟུངས་ཀྱི་རིམ་པ་ཇི་ལྟར་བཞུགས་པའི་ཚུལ་ནི།
དབུའི་ཆ་ལ་གསང་སྔགས་སྔ་འགྱུར་རྙིང་མ་མདོ་སྒྱུ་སེམས་གསུམ་གྱི་རྒྱུད་དྲི་
བཟང་གི་ངེད་པ་རྒྱ་མཚོ་ལྟ་བུ་བཞུགས་ཤིང༌། མ་ཎི་བ་རྣམས་ཀྱིས་ལེགས་
པར་འགྲིལ་བར་བགྱིས་ཏེ་དཀར་ཆགས་ལྟར་བཤུགས་ཤིང་། སངས་རྒྱས་
དང་བྱང་ཆུབ་སེམས་པ་རྒྱ་བོད་ཀྱི་སྐྱེས་ཆེན་དུ་མ་མང་པོའི་གདུང་རིང་བསྲེལ།
དབུ་ལོ། ན་བཟའ་སོགས་སྐུ་བལ་གྱི་རིང་བསྲེལ་ཀྱང་ཇི་ལྟར་བཞུགས་ཚུལ་
ནི་བདག་ཅག་རྣམས་ཀྱི་བགྱིས་པའི་རྟེན་འདི་བྱིན་རླབས་ཀྱི་རྒྱ་མཚོ་དཀར་
ཆགས་སུ་ཇི་ལྟར་འཁོད་པ་རྣམས་ཕབ་ཏུ་བཏབ་པ་སྐུ་ཤ་ལས་བསྐྲུན་པའི་
སངས་རྒྱས་ བྱང་ སེམས་ སོགས་ ཀྱི་འདྲ་སྐུ་པར་ཏུ་བགྱིས་པས་ཕྱུར་བུར་
གཏམས་པ་ལྟ་བུ་བཞུགས་ཤིང་། རབ་ཏུ་གནས་པའི་རིམ་པ་ཡང་། ཕག་ལོ་
(1659 A.D)ཧོར་ཟླ་དང་པོའི་ཚེས་བདུན་གཟའ་སྐར་བཟང་པོ་ལ་གོང་མ་
ཆོས་ཀྱི་རྒྱལ་པོ་ཀརྨ་རྣམ་རྒྱལ་བཟང་པོས་ལེགས་པར་མཛད་ཅིང་། ཐམས་
ཅད་བཀྲ་ཤིས་དགའ་སྟོན་གྱི་དཔལ་ལ་ལོངས་སྤྱོད་ཀྱང་རྒྱ་ཆེན་པོ་བགྱིས་སོ།
གསུང་གི་རྟེན་དུ་མ་ཎི་འཁོར་ལོ་དུང་ཕྱུར་བཅུ་གསུམ། སྒྱུ་འཕྲུལ། མདོ་
༈ དབང་གི་གླེགས་བམ་བཞི་སོགས། བི་མ་སྙིང་ཐིག་པོ་ཏི་གཅིག མཁས་གྲུབ་
བློ་གྲོས་རྒྱལ་མཚན་གྱི་བཀའ་“འབུམ་པོ་ཏི་གསུམ་སོགས་ཁ་ཤས་དམིགས་
1 དེང་སང་མ་ཎི་ལྷ་ཁང་དུ་རེ་ཟུང་ལས་མི་བཞུགས།
2 དེང་སང་རྣམ་རྒྱལ་ལྷ་རྩེ་དགོན་དུ་བཞུགས་པ་མཇལ་བའི་སྐལ་བཟང་ཐོབ།



ཏེ་བཞེངས། ཐུགས་ཀྱི་རྟེན་དུ་བྱང་ཆུབ་མཆོད་རྟེན་བཞེངས་པར་བསམ་པས།
རྗེའི་ཞབས་འབྲིང་བ་དགེ་སློང་བྱམས་པ་རྣལ་འབྱོར་གྱིས་བལ་ཡུལ་དུ་ལན་
གཉིས། མང་གོར་རྒྱལ་ས་ཆེན་པོར་ལན་གཅིག་སྟེ་ཆེད་ལན་གསུམ་གྱིས་
འགྲུལ་ཞིག་དཀའ་བ་སྤྱད་པའི་འབྲས་བུ་བཟོ་དཔོན་ཨིན་ཙན། ཧ་དྷ་ཙན།
པུར་ཙ། འབི་ཤིང་། བྷ་ཚ་རྣམས་སྦྲུལ་ལོ་ (1665A.D) ཧོར་ཟླ་དང་པོའི་
ཚེས་ལ་འབྱོར། ཟླ་བ་དེའི་ཉེར་དྲུག་ནས་བཟོ་བཙུགས་ཏེ། ཟངས་ཁལ་ཉི་ཤུ་
རྩ་ལྔ། གསེར་ཞོ་གོ་དྲུག ཌམ་ཁ་བརྒྱ་དང་བརྒྱད་བཅུ་གྱ་བདུན་ལས་གྲུབ་
པའི་བྱང་ཆུབ་མཆོད་རྟེན་ཉི་མ་ྋཆེན་པོ་ནས་བཤད་པའི་ཕྱག་ཚད་ཇི་ལྟ་བ་
བཞིན་ལོ་དེ་ཀའི་ཧོར་ཟླ་བརྒྱད་པའི་ཚེས་བརྒྱད་ལ་ཡོངས་སུ་རྫོགས་པ་གྲུབ་
སྟེ་༸གཟུངས་གཞུག་རིམ་པ་བཞུགས་པ་ལ་སོགས་ཟུར་དུ་གསལ་བ་ལྟར་
1འདི་རབ་བྱུང་བཅུ་གཉིས་པའི་ཤིང་སྦྲུལ་མངའ་བདག་པ་ཆོས་རྒྱལ་བྱམས་པ་བསྟན་འཛིན་གྱིས་ཞེ་
གཅིག་ཕེབས་ཤིང༌། ལོ་འདིར་སྨིན་གླིང་ལོ་ཆེན་གྱི་བླ་མ་འབྲས་ལྗོངས་གཡུག་ཟམ་ཏུ་སྐུ་འཁྲུངས་པ་
མཁས་གྲུབ་བྱ་རྒོད་པོ་ཆོས་སྐྱོངས་རྒྱལ་མཚན་ས་སྦྲུལ་དགུང་ལོ་བཅོ་བརྒྱད་ཕེབས་པ་འབྲས་ལྗོངས་སུ་
ཞབས་འཁོད་པར་རྒྱལ་བློན་གྱི་གུས་བཏུད་ཆེ་ཚུལ་དང་། མངའ་བདག་པ་ལས་བྱང་གཏེར་ཐུགས་སྒྲུབ་
གསན་བཞེས་མཛད་དེ་ཟླ་བ་བརྒྱད་ཙམ་བཞུགས་ཏེ་གཙོ་བོར་བསྐྱེད་རིམ་བསྙེན་བཟླས་ལ་རྩེ་གཅིག་ཏུ་
གཞོལ་ཚུལ་སྨིན་ལོ་ངག་དབང་ཆོས་དཔལ་རྒྱ་མཚོས་མཛད་པའི་བྱ་རྒོད་པོའི་རྣམ་ཐར་ཡོན་ཏན་རྣམ་རོལ་
ལས་གསལ། 2 མཁས་གྲུབ་བློ་གྲོས་རྒྱལ་མཚན་གྱིས་མཛད་པར་གསལ། ， དུས་
ཕྱིས་བདག་ཞན་པས་ཞིག་རལ་དུ་སོང་སྟེ་སྐུ་གདུང་རིལ་པོ་ཤིང་སྒམ་ཞིག་གི་ནང་དང་། ཕྱི་ལོག་གི་གསེར་
ཤོག་རྣམས་འཐོར་རྐྱེན་གྱིས་ལོ་བཅུ་ཕྲག་མང་པོའི་རྗེས་འདི་དགོན་གྱི་རྡོར་སློབ་ཨང་ལྡན་སོགས་འདུས་
པ་རྣམས་ཀྱི་ཐུགས་བསྐྱེད་ལ་བསྟེན། རབ་བྱུང་བཅུ་དྲུག་པའི་ལྕགས་སྤྲེལ་ཕྱི་ལོ་(1983AD)ནང་
སླར་ཞིག་གསོས་ཀྱི་བསྟན་པའི་བཙས་སུ་བཀྲ་སྡིངས་གཙུག་ལག་ཁང་ཆེན་པོར་བཞུགས་བཞིན་པའོ།།



བསྒྲིགས། ཚེས་བཅུའི་སྔ་དྲོ་བསྒྲིགས་ཤིང༌། ཉིན་དེ་ལ་ཁ་བྱང་ལྟར་ཐུགས་
སྒྲུབ་ཀྱི་རབ་གནས་བསེ་སྒྲོམ་ནས་ཇི་ལྟར་བཤད་པ་བཞིན་གྱི་རབ་དུ་གནས་
པ་ཡང་ཚུལ་བཞིན་དུ་བགྱིས་ཤིང༌། བཀྲ་ཤིས་པའི་མེ་ཏོག་གི་ཆར་ཕབས་
དགའ་སྟོན་གྱི་ཚོགས་འཁོར་ཡང་མི་དབང་ཞལ་ངོ་རྣམས་ཀྱིས་སྦྱིན་བདག་
མཛད་དེ་འཆི་མེད་ཀྱི་འདོད་ཡོན་ལ་འགྲན་པ་ལྟ་བུར་གྱུར་པ་ལགས་སོ། །
ཞེས་གསུངས་སོ།།
༈ མངའ་བདག་རིན་ཆེན་མགོན།།
ཆོས་རྒྱལ་བྱམས་པ་བསྟན་འཛིན་གྱི་ ་གདུང་སྲས་ལྷ་བཙུན་མཁྱེན་
རབ་དབང་ཕྱུག་རིན་ཆེན་མགོན་དཔལ་”བཟང་པོ་ནི། ཆོས་རྒྱལ་གསུམ་པ་
ཕྱག་རྡོར་རྣམ་རྒྱལ་དང་དུས་མཚུངས། ཕྱི་ལོ་(1735 A.D) ཆིག་སྟོང་བདུན་
བརྒྱ་སོ་ལྔ། རབ་བྱུང་བཅུ་གཉིས་པའི་སྲིན་བུ་ཞེས་པ་ཤིང་ཡོས་ལོར་བཀྲ་
ཤིས་སྡིངས་སུ་ལྷ་ཁང་གསར་བཞེངས་དང་བོད་ལྗོངས་ནས་རྒྱལ་བའི་བཀའ་
འགྱུར་རིན་པོ་ཆེ་གདན་དྲངས་ཅེས་ལྷ་བཙུན་གསུམ་པ་འཇིགས་མེད་དཔའ་
བོའི་རྣམ་ཐར་ལས། ཞབས་དྲུང་རིན་ཆེན་མངའ་བདག་པས་བཀའ་འགྱུར་
པར་མ་བོད་ནས་གདན་དྲངས་བ་དང་། ལྷ་ཁང་གསར་བཞེངས་གནང་བའི་
ཞབས་འདེགས་ལེགས་འབུལ་ལ་དངུལ་སྲང་ལྔའི་རྩིས་ཀྱི་དགུ་ཚན་དང་ །
1 འོལ་ཚོད་ཙམ་དུ་དུས་མཚུངས་པས་དེ་ལྟར་བྲིས་ཀྱང་ཁུངས་ལྡན་གྱི་ཡིག་ཆ་དང་བསྟུན་ནས་དཔྱད་
གཞིའོ། 2 གཞན་ཡང་ལྷ་བཙུན་ཁྲི་ལྡེ་དབང་རྒྱལ། ཁྲི་ལྡེ་བློ་གྲོས་རྒྱལ་མཚན། ཁྲི་ལྡེ་ཚེ་རིང་རྣམ་རྒྱལ།
ཆོས་རྒྱལ་ཚེ་རིང་དར་པོ། ཁྲི་པདྨ་ངག་གི་དབང་ཕྱུག ཁྲི་ལྡེ་ཡོན་ཏན་ཕུན་ཚོགས་སོགས་ཀྱང་གདུང་
རབས་འཁྲུལ་མེད་ཡིན་པར་སྨོས་ཅི་དགོས། །
62



མགུལ་དར་འབུལ་བར་དགེ་རྒྱས་རྡོ་རྗེ་བཅས་བཏང་། ཞེས་གསུངས།
འདིའི་གསུང་འཐོར་བུའི་རིགས་ཀྱང་། ལྷ་བཙུན་ཀུན་བཟང་རྣམ་རྒྱལ་གྱིས་
མཛད་པའི་བླ་མ་དགོངས་འདུས་གཏོར་བསྔོའི་ཁ་བསྐོང་། མཁའ་འགྲོ་སྙིང་
ཐིག་གི་བཀའ་སྲུང་ཤན་པ་སྲོག་སྒྲུབ་ནག་མོའི་གསོལ་མཆོད། དམག་ཟོར་
རྒྱལ་མོའི་མཆོད་སྤྲིན་འཕྲིན་ལས་མྱུར་འགྲུབ་འདོད་དགུའི་དཔལ་སྟེར།
གནས་སྲུང་གཞི་བདག་རྣམས་ཀྱི་བསངས་མཆོད། ཡིད་བཞིན་ནོར་བུ་མཆོད་
པའི་ཆོ་ག རྒྱལ་བ་ཀློང་ཆེན་པའི་ཕུད་རབས་རྒྱས་པའི་ཁ་བསྐོང་འབྲས་
ལྗོངས་ཡུལ་ལྷའི་ཕུད་གསོལ། ཕོ་བྲང་རབ་བརྟན་རྩེའི་གཞི་བདག་ལྷ་བཙུན་
ཟླ་བ་སེང་གེའི་གསོལ་མཆོད། གངས་ཅན་མཛོད་ལྷའི་མཆོད་སྤྲིན་འདོད་
དགུའི་དཔལ་སྟེར་སོགས་སྙན་ཚིག་གིས་བརྒྱན་པའི་གསུང་རྩོམ་བྱིན་ཅན་
འགའ་བཞུགས། ལྷོ་འབྲས་ལྗོངས་སུ་རྣམ་རྒྱལ་ལྷ་རྩེ་དགོན། བྱང་འབྲས་
ལྗོངས་སུ་ལ་ཆུང་ཤར་རི་མངའ་བདག་དགོན། མང་གན་སེང་གཅིག་མངའ་
བདག་དགོན། ཤར་འབྲས་ལྗོངས་སུ་པན་ཌམ་དགོན་སོགས་དགོན་གནས་ཆེ་
ཕྲ་འགའ་ཆགས་བཏབ། ལ་ཆུང་དུ་ཡུན་རིང་ཙམ་བཞུགས་ཡོད་པར་མངོན་ཏེ་
ཡིག་རྙིང་འགའ་ལས་རྗེ་འདི་ལ་ལ་ཆུང་སྐུ་ཞོག་རིན་ཆེན་མངའ་བདག་པ་ཞེས་
གསལ། རྗེ་འདིས་སྦས་ཡུལ་འབྲས་མོ་ལྗོངས་སུ་སངས་རྒྱས་ཀྱི་བསྟན་པ་ལ་
བཀའ་དྲིན་ཆེ་ཚུལ་གྱི་མཛད་རྣམ་ལྗོངས་འདིར་མི་བཞུགས་པས་འདི་ཙམ་
ལས་འོལ་ཚོད་སྒྲོགས་པར་མི་སྤྲོའོ།། ཤར་རི་མངའ་བདག་དགོན་ནི། བོད་
དབུས་གཙང་རུ་བཞི་ལས་གཙང་གི་ཁོང་གཏོགས་གུར་མ་ཞེས་པའི་གྲོང་སྡེར
1 འདི་རྒྱལ་སྲས་ཕྱག་རྡོར་རྣམ་རྒྱལ་གྱིས་བསྐུལ་ངོར་མཛད་པར་གསལ།
63



དུས་ཕྱིས་ཀྱི་བར་ཏུ་བཞུགས། དེར་རབ་བྱུང་བཅུ་དྲུག་པའི་ནང་མངའ་བདག་
པའི་གདུང་སྲས་རྗེ་བཙུན་མ་ ་བགྲེས་གཞོན་གཉིས་ལས་ྋསྔ་མ་ཆོས་ལ་
ཕེབས། ཕྱི་མ་འདི་ལ་བླ་བྲང་དབྱངས་སྤྱོད་པའི་བླ་མ་ཐེག་མཆོག་རྡོ་རྗེ་གོ་
མག་ཏུ་བསུས་ཀྱང་རྗེ་བཙུན་མ་སྐུ་ཚེ་མ་བརྟན། སླར་གཞིས་རྩེ་སྡེ་ལྡན་ཁང་
གསར་པའི་སྲས་མོ་ཚེ་རིང་ལགས་ལྕམ་མོར་བཞེས་ཏེ་སྲས་མཆེད་ཟུང་གཅིག་
བཞུགས་ཀྱང་མངའ་བདག་པའི་གདུང་བརྒྱུད་དུས་ཀྱི་མཐར་རྗེ་བཙུན་མ་འདི་
གཉིས་ལས་མ་བྱོན་པར་མངོན། དེར་མངའ་བདག་པའི་སྲས་འགའ་ཞིག་གི་
དམར་གདུང་དང་སྲིད་ན་རྙེད་པར་དཀའ་བའི་ནང་རྟེན་གྱི་རིགས་དུ་མ་ཡོད་
ཀྱང་རྒྱ་དམར་གྱི་བཅོས་བསྒྱུར་སྐབས་ལྷ་ཁང་རྨང་ནས་བཤིག་ཏེ་བརྩིགས་
ཤུལ་ཙམ་ཡང་མི་མངོན་པའི་འདུས་བྱས་ཀྱི་སྐབས་འདི་འདྲར་གྱུར་ཏེ་ལོ་ངོ་
སུམ་ཅུ་ཐལ་བ་སོང་། མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་པའི་
རྣལ་འབྱོར་མཆེད་བཞི་བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་
གསར་གཞོན་ནུའི་དགའ་སྟོན་ལས། ཆོས་རྒྱལ་ཚངས་པ་ལྷའི་མེ་ཏོག་གི་
གདུང་ལས་བྱོན་པ་མངའ་བདག་སེམས་དཔའ་ཆེན་པོ་ཕུན་ཚོགས་རིག་འཛིན་
ཡབ་སྲས་ཀྱིས་སྦས་ཡུལ་འབྲས་མོ་གཤོངས་གླིང་ཡངས་པར་བསྟན་འགྲོའི་
དོན་མཛད་ཚུལ་བཤད་པའི་ལེའུ་སྟེ་གསུམ་པའོ།།
1འདིའི་སྐུ་རིང་བཀྲ་ཤིས་སྡིངས་ཀྱི་དབུ་ཆོས་འགའ་ཤར་རིར་ཕེབས་སྐབས་རྒྱ་གླིང་ཞིག་འབུལ་རྒྱུའི་
ཞལ་བཞེས་ཐོབ་ཀྱང་དངོས་སུ་འབྱོར་མེད་ཅེས་བགྲེས་བ་རྣམས་ཀྱི་ངག་ལམ་ལས་ཐོས། 2ཕྱི་ལོ་
1957A.D) རབ་བྱུང་བཅུ་དྲུག་པའི་མེ་བྱ་ལོ་བར་བཞུགས་ཞེས་གྲགས།



ལེའུ་བཞི་པ་་ལྷ་བཙུན་ཀུན་བཟང་རྣམ་རྒྱལ་སྐུ་ཕྲེང་རིམ་བྱོན་རྣམས་ཀྱིས་སྦས་
ཡུལ་འདིར་སྔ་འགྱུར་བཀའ་གཏེར་གྱི་
བསྟན་པར་ཕྱག་རྗེས་ཆེ་ཚུལ།
༈ ལྷ་བཙུན་ནམ་མཁའ་འཇིགས་མེད་དམ་ཀུན་བཟང་རྣམ་རྒྱལ།
དེ་ལ་མཁའ་སྤྱོད་ཌཀྐི་ཡོངས་ཀྱི་གཙུག་ནོར་དཔལ་ཧེ་རུ་ཀ་ཆེན་པོ་ནམ་མཁའ་
འཇིགས་མེད་ ཅེས་ནོར་འཛིན་གྱི་གཞི་ཐམས་ཅད་ལ་མཚན་དཀར་གྱི་དྲིལ་
ཆེན་ལན་གཅིག་མིན་པར་ཀུན་ཏུ་སྒྲོགས་པ་འདི་ནི་སྤྲུལ་པའི་གཏེར་ཆེན་རིག་
འཛིན་འཇའ་ཚོན་པའི་ལུང་བསྟན་གུད་དུ་སྦས་པ་ལས། རྒྱལ་དང་ཚེས་ལ་ཨ་
ཡི་མིང་ཅན་ནི༔ བྱ་གླང་སྦྲུལ་གསུམ་རང་རང་ཕྱོགས་ནས་འབྱུང༔ ཞེས་དང་། །
བདུད་འདུལ་རྡོ་རྗེའི་དམ་ཆོས་སྤྲུལ་སྐུ་སྙིང་ཐིག་ལས། བཱི་མ་ཏིང་འཛིན་མི་
འགྱུར་བཟང་པོ་ཡིས༔ རིན་ཆེན་མཎྜལ་བླ་མའི་སྐུ་ལ་བབས༔ གསང་བའི་
མཚན་ནི་འོད་གསལ་སྙིང་པོར་བཏགས༔ མ་འོང་ལྷོ་རོང་ཕྱོགས་ནས་རིག་པ་
འཛིན༔ བརྟུལ་ཞུགས་མཐར་ཕྱིན་ཀུན་བཟང་རྣམ་རྒྱལ་ཞེས༔ རྫོགས་ཆེན་
དོན་སྟོན་དྲི་མེད་འོད་ཟེར་དངོས༔ སྔོན་བྱུང་རྗེས་དྲན་ཞྭ་ཡི་གཙུག་ལག་གསོ༔
དམ་ཆོས་རྫོགས་ཆེན་མེ་རོ་སློང་བྱེད་ཅིང་༔ གསང་སྔགས་ཟབ་དོན་དགོངས་
པ་འགྲེལ་བར་བྱེད༔ དཔལ་གྱིབསམ་ཡས་དག་ལ་འཇིགས་སྐྱོབས་ཚེ༔ ལྷ་མི་



ཀུན་མཐོང་སངས་རྒྱས་རབ་བདུན་གྱི༔ འཕེལ་གདུང་སྦྲང་ཆར་བཞིན་དུ་
འབེབས་པར་བྱེད༔ པཎ་ཆེན་བཱི་མ་དངོས་ལས་གཞན་མ་ཡིན༔ སྐྱེས་བུ་དེ་
འདྲ་ས་སྟེང་འབྱུང་བ་དཀོན༔ མཚན་ཐོས་འགྲོ་ཀུན་ངན་སོང་སྒོ་ཁེག་ཅིང་༔
མ་འོང་སངས་རྒྱས་སྤྱན་ལེགས་ཞེས་བྱར་འགྱུར༔ ཞེས་བསླུ་མེད་རྡོ་རྗེའི་ལུང་
གིས་ཟིན་པ་ལྟར་བོད་ཁ་བ་ཅན་གྱི་ལྗོངས་འདི་སྟོད་མངའ་རིས་སྐོར་གསུམ་
རྫིང་ལྟ་བུ། སྨད་མདོ་ཁམས་སྒང་གསུམ་ཞིང་ས་ལྟ་བུ། བར་དབུས་གཙང་རུ་
བཞི་ཡུར་བ་ལྟ་བུ་སྟེ་གསུམ་ལས་དབུས་གཙང་རུ་བཞིའི་ནང་ཚན་ལྷོ་ཕྱོགས་
བྱར་ཡུལ། དཔལ་ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་ཀྱི་བྱིན་
གྱིས་རླབས་པའི་གྲུབ་པའི་གནས་མཆོག་ཡུལ་ཉེར་བཞིའི་གནས་ཀྱི་ནང་ཚན་
ཉེ་བའི་འཐུང་སྤྱོད་དེ་ཝི་ཀོ་ཌར་གྲགས་པ་མཁའ་སྤྱོད་ཙ་རི་ཏྲ་སོགས་ཀྱིས་
བསྐོར་བའི་དབུས་ཕྱི་ཁོང་དང་ནང་ཁོང་གཉིས་ཀྱི་སོ་མཚམས་སུ། མི་བརྒྱུད་
ལྷ་ནས་ཆད་པ་དང་ཆུ་བརྒྱུད་གངས་ནས་བྱུང་བ་དགོས་ཞེས་པ་བཞིན་སྔོན་ལྷ་
རྣམས་ལྷའི་རྨུ་ཐག་ལས་བརྒྱུད་དེ་མི་ཡུལ་དུ་འོང་བས་རི་དེའི་མིང་ལ་ལྷ་རི་
གཟིགས་སོར་གྲགས། རིམ་གྱིས་གཞིས་ཆགས་པས་ལུང་པའི་མིང་ལ་ལྷ་
ཡུལ་གཞིས་རབ་དང་ཕོ་བྲང་ལ་སོགསྔོན་དུ་ཐོགས། དེ་ལྟ་བུའི་གདུང་རབས་
དྲི་མ་མེད་པ་ལས་བརྒྱུད་པའི་ ཡབ་ཆོས་སྐྱོངས་མགོན་པོ་དང་ཡུམ་ཡིད་འོང་
བུ་དགའ་གཉིས་ཀྱི་སྲས་སུ་ཕྱི་ལོ་(1597 AD) ཆིག་སྟོང་ལྔ་བརྒྱ་གོ་བདུན། །
1 རྗེ་འདིའི་ཡབ་ཀྱི་མཚན་གསུང་འབུམ་རྣམ་ཐར་དུ་མི་གསལ་ཡང་འབྲས་ལྗོངས་རྒྱལ་རབས་ལས་
གསལ་བ་བཞིན་བྲིས། འོན་ཀྱང་རིག་འཛིན་འཇའ་ཚོན་པའི་ཡབ་ཀྱི་མཚན་དང་གཅིག་ཏུ་སྣང་བས་དཔྱད་
གཞི་ལས་ངེས་ཤེས་འདྲོངས་བ་མ་བྱུང་།
66



རབ་བྱུང་བཅུ་པའི་གསེར་འཕྱང་ཞེས་པ་མེ་མོ་བྱའི་ལོར་གདུལ་བྱའི་བསོད་
ནམས་གྱི་དཔལ་དུ་མཚན་དཔེས་བརྒྱན་པའི་སྐུའི་དཀྱིལ་འཁོར་གསར་དུ་
བཞད། མཚན་ལ་ལྷ་དབང་ནོར་བུ་ཞེས་གསོལ། རྗེ་ཉིད་ལྷུམས་སུ་ཞུགས་
པའི་ཚེ་ངོ་མཚར་བའི་མཚན་མ་ཇི་བྱུང་ཞལ་གྱི་བུམ་བཟང་ལས། མ་ཡིད་འོང་
བུ་དགའ་ཞེས་པའི་མངལ་དུ་ཞུགས་དུས། མའི་རྨི་ལམ་ལ་ཤེལ་དཀར་གྱི་
མདུང་རིང་ལ་ཟ་འོག་གི་བསྒོམ་ཞུ་བསྐོན་ཏེ་ཕྲག་པ་ལ་བཀལ་ནས་གར་བྱེད་
པ་དང༌། ཡང་ཕའི་རྨི་ལམ་ལ་ལྷའི་དབང་པོ་རྒྱ་བྱིན་གྱིས་ཡིད་བཞིན་གྱི་ནོར་
བུ་སྟེར་བ་སོགས་དམིགས་ལྟས་ཀྱི་མཚན་མ་མང་བར་བྱུང་ཚུལ་འདུག་ཀྱང་
བསྡུས་ཙམ་བཀོད་པའོ།། ཞེས་གསུངས། གང་ཟག་གཞན་ལས་ཁྱད་པར་
འཕགས་པའི་རྟགས་སུ་མཛོད་སྤུ་དང་ལྗགས་དང་ཤངས་རྩེར་ཨའི་མཚན་མ་
ཤིན་ཏུ་གསལ་བ་སོགས་ངོ་མཚར་བའི་མཚན་དུ་མ་མངའ། རིག་འཛིན་སྲོག་
སྒྲུབ་ ཐང་ ལྷའི་ ལུང་ བསྟན་ ལས། སྐལ་ ལྡན་ ཁྱོད་ ཀྱི་ གསང་ བའི་ རྟགས
ཤངས་རྩེ་ལྔགས་དང་ཕྱག་མཛུབ་ལ༔ ཨ་དཀར་མཚན་པ་ཕྱི་ཡི་རྟགས༔ རང་
བྱུང་ཆོས་སྐུ་འོད་མི་འགྱུར༔ མཚོ་སྐྱེས་པདྨའི་དགོངས་གསང་འཕྲུལ༔ བྱི་མ་
མི་ཏྲས་བྱིན་རླབས་ཞིང་༔ ཨ་རོ་ཤེས་འབྱུང་རྟོགས་པའི་རྟགསཿ ཀློང་ཆེན་
རབ་འབྱམས་ལ་སོགས་པ༔ མཁས་མཆོག་ཐུགས་རྗེ་འོད་ཞུགས་པའི༔ སྙིང་
ཐིག་ཟབ་བཅུད་རྡོ་རྗེའི་གནསཿ ཐུགས་གཏེར་མི་བརྗེད་གཟུངས་ཉིད་ཀྱི༔
དབང་ཐོབ་བདེན་པས་དགོངས་དོན་གསལ༔ རང་གྲོལ་རྟོགས་པ་ནང་གི་
1 ཐང་ལྷའི་ལུང་བསྟན་དྲི་མེད་ཡིད་ཀྱི་མུན་སེལ་ཨོ་རྒྱན་གསུང་གི་བརྡ་འགྲོལ་ལས་གསལ།



རྟགས༔ ངོ་བོ་ལྷ་དབང་རྒྱ་བྱིན་དང་༔ ཐུགས་རྗེ་ཆེན་པོས་བྱིན་རླབས་པའི་
མཐུ་ལས་ལྷ་བུ་ཀུན་དགའ་སྙིང་༔ སྦས་པའི་ཡུལ་སྒོ་འབྱེད་ལ་དབང་༔ ལྷ་
ཁང་མཆོད་རྟེན་སྒྲུབ་སྡེ་ཡིས༔ བོད་ཡུལ་ མི་བདེའི་བསྟན་ཉམས་གསོ་
འབྲེལ་ཚད་འགྲོ་ལ་ཕན་ཐོགས་པས༔ འགྲོ་དོན་སེམས་བསྐྱེད་རྒྱ་མ་ཆུང་༔ སྤྱི་
བོ་འབུར་ཞིང་རྐང་ལག་མཐིལ༔ འཁོར་ལོའི་རི་མོ་ལྟས་མཚན་ཞིང་༔ གང་
ལའང་མི་ཆགས་མི་དོགས་པའི༔ སྤྱོད་པ་སྒྱུ་མར་ཧར་ཕྲོག་གེ༔ བློ་ལྡན་སྲིད་
ལ་ཞེན་ཆགས་ཆུང་༔ མགྲིན་པའི་ཀློང་གྲོལ་གསང་བའི་རྟགས ཅེས་ཕྱི་ནང་
གསང་བའི་རྟགས་རྣམས་རྗེ་ཉིད་ཀྱི་གཏེར་ལུང་དང་། གོང་ས་ལྔ་བ་ཆེན་པོ་བློ་
བཟང་རྒྱ་མཚོས་མཛད་པའི་ཟུར་ཆེན་རྣམ་ཐར་ཐེག་མཆོག་བསྟན་པའི་ཤིང་རྟ་
ལས། རྫོགས་ཆེན་པའི་ཕྱག་ལ་ཨ་རང་བྱོན་གྱི་རི་མོ་ཡོད་པའང་ཞག་གསུམ་
གྱི་བར་དུ་མགོ་མཇུག་ལྡོག ཞེས་གསུངས་པ་དང་། རྗེ་ཉིད་ཀྱི་ཞལ་སྔ་ནས།
ཕྱག་མཛུབ་ལྗགས་དང་ཤངས་ཀྱི་རྩེ་མོ་ནས།། པཎ་ཆེན་བི་མས་བྱིན་རླབས་
དངོས་ཞུགས་རྟགས། །ཨ་དཀར་འོད་ཟེར་འཕྲོ་བའི་རྣལ་འབྱོར་པ། །ལྷ་
བཙུན་ཆོས་རྗེས་རྗེས་སུ་འཛིན་གྲོལ་ཤོག །ཞེས་གསུངས། རྗེ་འདི་འཕོ་ཆེན་
འཇའ་ལུས་པ་ཆེན་པོ་པཎ་ཆེན་བཱི་མ་མི་ཏྲ་དང་སྡེ་གསུམ་ཀློང་དགུའི་བསྟན་
པའི་ཤིང་རྟ་ཀུན་མཁྱེན་སངས་རྒྱས་དྲི་མེད་འོད་ཟེར་གཉིས་ཟུང་འཇུག་གི་
རྣམ་རོལ་དུ་མཁས་གྲུབ་ཀུན་གྱི་མགྲིན་དབྱངས་གཅིག་གྱུར་གྱིས་བསྔགས་
1འབྲས་ལྗོངས་ལམ་ཡིག་རབ་གསལ་ཉིན་བྱེད་འབར་པའི་འོད་སྟོང་ལས་གསལ། །



བསམ་
བརྗོད་ཀྱི་མེ་ཏོག་འཐོར། གཞོན་ནུའི་དུས་ནས་ཡབ་རྗེ་དམ་པ་སྐུ་ཚེས་མ་ཟིན་
པས་ཕྱུགས་ལུག་འཚོ་བ་སོགས་ལས་སྣ་ཚོགས་ཀྱིས་དགུང་གྲངས་བཅུ་གཅིག་
བར་བཞུགས་ཏེ་སྔོན་གོམས་ལས་འཕྲོ་བཟང་པོའི་མཐུ་ལས་ཐུགས་རྒྱུད་ལ་
ངེས་འབྱུང་ཤུགས་དྲགས་བཅོས་མིན་གྱིས་འཁྲུངས་ཡུལ་དང་ཉེ་བའི་གསུང་
སྙན་གྲྭ་ཚངས་ལ་ཞབས་བསྐྱོད་དེ། དགུང་གྲངས་བཅུ་བདུན་བར་བཞུགས་ཏེ་
ཡི་གེའི་ཕྱི་མོ་ནས་བཟུང་ཆོས་སྤྱོད་སྒྲུབ་འཕྲིན་ཕྱག་བཞེས་མཐར་ཕྱིན་དུ་
མཛད། རྗེ་ཉིད་ཀྱི་ཞལ་སྔ་ནས། ལོ་བཅུ་གཅིག་ནས་ཆོས་ལ་གདུང་བའི་
བསམ་པ་བཟོད་བླག་མེད་པ་སྐྱེས། ཆོས་མིང་ནི་མའི་ཁོང་པ་ན་ཡོད་ནས་
བཏགས་འདུག་ཀྱང་ལོ་བཅུ་གཅིག་གི་བར་ཆོས་བྱེད་རྒྱུ་མ་བྱུང་། དེ་ནས་རང་
གི་ཡུལ་དང་ཉེ་བར་ཉེ་བའི་ས་ཕྱོགས་གསུང་སྙན་གྲྭ་ཚངས་དེ་ཉིད་དུ་ཆོས་
བྲོས་ལ་ཕྱིན་ཏེ། ཀློག་ཡིག་བྱ་བ་ཆོས་སྤྱོད་ཙམ་ལས་ཆོས་གཤའ་མ་ཅིག་བྱེད་
པའི་སྤྱན་རྣམས་བཀྲ་བར་མི་འདུག་པས། འཇིག་རྟེན་གྱི་བྱ་བ་དང་འདྲེས་
ཤས་པ་ལོ་བཅུ་བདུན་གྱི་བར་བྱས་དགོས་པ་བྱུང་། ཞེས་གསུངས། དེ་ནས་
ཤར་ཀོང་པོའི་ཡུལ་ན་གྲགས་ཆེ་བའི་གྲྭ་ཚངས་རྩེ་ལེ་སྨིན་གྲོལ་བསྐྱེད་རྫོགས་
གླིང་དུ་ལོ་ལྔའི་རིང་བཀའ་བརྒྱད། དགོངས་འདུས། ཀློང་ཆེན་པའི་ཡིད་
བཞིན་མཛོད། སྤྱི་དོན་ལེགས་བཤད་རྒྱ་མཚོ། ཚེ་སྒྲུབ་རྡོ་རྗེ་ཕྲེང་བ་སོགས་
གསན། རྗེ་ཉིད་ཀྱི་ཞལ་སྔ་ནས། ྋསྨིན་གྲོལ་བསྐྱེད་རྫོགས་གླིང་དུ་སླེབ་བོ།
1 ཀུན་བཟང་རྣམ་རྒྱལ་བ་ཐར་པ་ཆེན་པོའི་གཞལ་མེད་དུ་ཞུགས་པའི་ཚུལ་ལས་གསལ། 2 སྔ་མ་ལས།
69



དེར་གྲྭ་ཚངས་ཕྱེད་བཞི་བརྒྱ་ཙམ་གྲྭ་ཤིན་ཏུ་གཙང་བར་འདུག རང་གོས་ཆས་
ཞན་པ་དང༌། ནག་ཆང་གཉིས་ཀྱི་གནའ་ཁྲིམས་མ་ཐོན་བར་གྲྭལ་ལ་འགྲིམ་
ས་མི་འདུག་པས། ཁྲིམས་སྡོམ་རྣམས་བླངས་དབྱར་ལོ་གཉིས་ཙམ། ཞེས་
གསུངས་པ་དང་། ཆོས་རྒྱལ་གཏེར་བདག་གླིང་པས་མཛད་པའི་བི་མ་སྙིང་
ཐིག་མ་བུའི་ལོ་རྒྱུས་ངེས་ཤེས་འདྲེན་བྱེད་ལས་དགུང་ལོ་བཅུ་གཅིག་པ་ལ་
གསུང་སྙན་ རི་ཁྲོད་དུ་སྤྲུལ་སྐུ་ ཨོ་རྒྱན་དཔལ་འབྱོར་ལས་རབ་ཏུ་བྱུང༌།
དགོངས་འདུས་སོགས་ཆོས་བཀའ་མང་དུ་གསན། ཞེས་གསུངས། འཇམ་
མགོན་ཀོང་སྤྲུལ་རིན་པོ་ཆེས་མཛད་པའི་གཏེར་བརྒྱའི་རྣམ་ཐར་རིན་ཆེན་
བེཌུར་ཡའི་ ཕྲེང་མཛེས་ལས་ཀྱང་གསུང་སྙན་རི་ཁྲོད་དུ་སྤྲུལ་སྐུ་ཨོ་རྒྱན་
དཔལ་འབྱོར་ལས་རབ་ཏུ་བྱུང་བའི་མཚན་ཀུན་བཟང་རྣམ་རྒྱལ་དུ་གསོལ་
ཞེས་གསལ། འོན་ཀྱང་རྩེ་ལེར་མ་ཕེབས་གོང་ནས་རབ་བྱུང་གསན་བཞེས་
མཛད་ཅེས་ན་ནག་ཆང་གི་ཁྲིམས་མ་ཐོན་པ་དང་བཟོད་དགུང་གྲངས་བཅུ་
བདུན་པ་ལ་སྡོམ་པ་གསན་ཞེས་རྗེ་ཉིད་ཀྱི་གསུང་རྣམ་དང་ཅུང་མི་མཐུན་པ་
འདུག་པས་དཔྱད།།
༈ བསྙེན་པར་རྫོགས་ཚུལ།
རྗེ་འདིའི་མཛད་རྣམ་མདོར་བསྡུས་རྣམས་སུ་དགེ་ཚུལ་ཙམ་ལས་བསྙེན་
རྫོགས་གསན་ཚུལ་མི་གསལ་ཡང་། ཕྱི་སོ་ཐར་དང་མཐུན་པའི་གསུང་རྣམ་ངོ་
མཚར་ཡིད་ཀྱི་ཤིང་རྟ་ལས། སྡིག་སྤངས་དགེ་བ་ཕུན་སུམ་ཚོགས་སྤྱོད་དང་།
རང་གི་སེམས་ཉིད་ཡོངས་སུ་འདུལ་བ་ནི། །འདི་ནི་སངས་རྒྱས་བསྟན་པ་ཡིན་



ཞེས་ཐོས། །ཞེས་དང་། འབྱུང་གནས་སྦས་པ་པཎ་ཆེན་ཤཱཀྱའི་མཚན། །རིམ་
པར་བརྒྱུད་ནས་བསྙེན་པར་རྫོགས་ཚུལ་ནི། །ཞེས་དང་། རྒྱལ་བ་གཉིས་པ་
མཁན་པོ་རྩེ་གདོང་བར། །ལས་གྲྭ་ཚང་བའི་བསྙེན་པར་ཆིག་རྫོགས་དང༌།
ཞེས་གསུངས། ས་སྐྱ་བ་ཀུན་དགའ་བསོད་ནམས་ལྷུན་གྲུབ་ཀྱི་དྲུང་དུ་ཁ་ཆེ་
པཎ་ཆེན་ཤཱཀྱ་ཤྲཱི་ནས་བརྒྱུད་པའི་སྡོམ་རྒྱུན་གྱི་བསྙེན་རྫོགས་གསན། ཞལ་སྔ་
ནས། ས་སྐྱ་བ་ཀུན་དགའ་བསོད་ནམས་ལྷུན་གྲུབ་བཀྲ་ཤིས་གྲགས་པ་རྒྱལ་
མཚན་དཔལ་བཟང་པོའི་ཞབས་དྲུང་དུ་བསྙེན་པར་ཇི་ལྟར་རྫོགས་པའི་ཚུལ་
ནི་སོ་ཐར་གྱི་རྣམ་ཐར་དུ་གསལ་བ་ལྟར་ལ། ཞེས་གསུངས། ཡང་འབྲུག་པ་
སྤྲུལ་སྐུ་དཔག་བསམ་དབང་པོའི་དྲུང་དུ་བསྙེན་པར་རྫོགས་ཚུལ་ཞལ་སྔ་ནས།
ན་རོའི་རྣམ་སྤྲུལ་རྒྱལ་བ་དཔག་བསམ་དབང་། །མཁའ་འགྲོས་མཚན་གསོལ་
དེའི་ཞབས་དྲུང་དུ། །བསྙེན་པར་རྫོགས་ཚུལ་རིམ་པ་གཉིས་སུ་བཀོད། །ཉན་
ཐོས་རང་ལུགས་ལྟར་ན་བསྙེན་རྫོགས་ལ།།ཞེས་དང་། ལན་གཉིས་ལེན་པའི་
སྲོལ་ནི་མ་བཤད་ཀྱང་། །འདིར་ནི་སྔགས་དང་འབྲེལ་བས་ མདོ་དབང་
སོགས། །ལན་མང་ཐོབ་ཀྱང་ངོ་མཚར་བྱེད་པོའི་གནས། །ཞེས་དང་། བྱམས་
ཆེན་ཆོས་ཀྱི་གླིང་དུ་ཐམས་ཅད་མཁྱེན་ཅིང་གཟིགས་པའི་སྤྱན་ལྷག་་པར་
གསལ་བ་རྒྱལ་མཆོག་དཔག་བསམ་དབང་པོའི་སྐུ་གཞོགས་སུ་དགེ་འདུན་
གྲངས་ཚངས་ཀྱི་སྒོ་ནས་བསྙེན་པར་རྫོགས་ཤིང་། དེའི་ཚེ་དགེ་བའི་བཤེས་
གཉེན་མང་པོ་དང་ལེགས་བཤད་ཆོས་ཀྱི་བགྲོ་བ་ཡང་འཕེལ། ཞེས་དང༌།
རིག་པ་གཅེར་མཐོང་ངོ་སྤྲོད་ཐོལ་གླུ་ལས། བསྟན་པའི་གཞི་མ་འདུལ་བ་ཡིན་



པས་མཁན་སློབ་ཀྱི་དྲུང་དུ་རབ་བྱུང་དང་བསྙེན་པར་རྫོགས། ཅེས་གསུངས་
པས་རྗེ་འདིས་བསྙེན་རྫོགས་ལན་གཉིས་སུ་གསན་པར་གསལ། གོང་དུ་ལས་
གྲྭ་ཚང་བའི་བསྙེན་པར་ཆིག་རྫོགས་དང་། །ཞེས་པའི་བསླབ་པ་ཆིག་རྫོགས་
ངོས་འཛིན་ཚུལ་ལ་བཞེད་པ་མི་མཐུན་པ་མང་། དེ་ཡང་སྒྲུབ་བྱ་དེ་ལོ་ཉི་ཤུ་
ཡན་ལ་སླེབས་ཅིང་སྤང་བླང་གི་གནས་ལ་གོ་རྟོགས་འཇགས་པ་ཞིག་ཡིན་ན་
ཉིན་གཅིག་ལ་དགེ་བསྙེན། དགེ་ཚུལ། དགེ་སློང་སྟེ་ཚིགས་གསུམ་སྟབས་
གཅིག་ཏུ་ལེན་པ་ལ་སྟན་ཐོག་གཅིག་ཏུ་བསླབ་པ་ཆིག་རྫོགས་སུ་འགྱུར་བ་
ཡིན། བོད་ཀྱི་འདུལ་བའི་ཕྱག་བཞེས་འགའ་ཞིག་ལས་དགེ་སློང་ཞུ་མཁན་རྒྱ་
ཕྲག་ཡོད་ཀྱང་ཚང་མ་ཕན་ཚུན་མ་རེག་པར་འདུག་ལ། ལས་སློབ་ཀྱིས་སོ་
སོའི་བར་མཚམས་སུ་རས་ཡུག་གམ་ཐག་པ་ལྟ་བུས་བཅད་ནས་ལས་ཆོག་
ཚར་གཅིག་གིས་ཚང་མ་དུས་གཅིག་ལ་དགེ་སློང་ཐོབ་པར་འདོད་པ་དེ་ལ་
བསླབ་པ་ཆིག་རྫོགས་བཞེད་པ་དང༌། འདི་ལ་བསྙེན་རྫོགས་ཐག་དྲས་མ་ཞེས་
གྲགས། ཡང་བོད་ཀྱི་འདུལ་འཛིན་འགའི་ཕྱག་བཞེས་སུ། སློབ་མ་རེ་རེ་
བཞིན་འདུལ་བའི་ལས་ཆོག་ཚར་རེ་ངེས་པར་རྫོགས་པ་དགོས་དེ་མིན་ན་མི་
རུང་བས་རེ་རེ་ལ་ཆོ་ག་ཚར་རེ་ཡོངས་སུ་བྱས་པ་དེ་ལ་སླབ་པ་ཆིག་རྫོགས་
ཡིན་པར་བཞེད།
༈ དབང་ལུང་གསན་ཚུལ།
དེ་ཡང་རྗེ་ཉིད་ཀྱི་ཐུགས་དགོངས་ལ་གྲྭ་སར་བཞུགས་པའང་ཆགས་སྡང་
ཕྱོགས་རིས། དད་ཟས་གཤིན་དཀོར་བག་མེད་པར་ལོངས་སུ་སྤྱོད་པ་ཆོས་



མཐུན་གྱི་ལས་དང་རྒྱབ་འགལ་བ་འཇིག་རྟེན་ཆོས་བརྒྱད་དང་འདྲེས་ཤས་ཆེ་
བར་གཟིགས་ཏེ། ད་ནི་བསྐྱེད་རྫོགས་ཀྱི་ཉམས་ལེན་རྣམ་པར་དག་པ་ཞིག་
མཛད་པའི་དགོངས་བཞེད་ཀྱི་ཤར་ཕྱོགས་ཀོང་པོའི་ཡུལ་ན་འགྲན་པའི་ཟླ་
ཐམས་ཅད་དང་བྲལ་བ། པཎ་གྲུབ་ལྔ་བརྒྱའི་གཙུག་གི་ནོར་བུ་དྲི་མེད་བཤེས་
གཉེན་བསམ་བཞིན་སྦས་ཚུལ་གྱིས་རྣལ་འབྱོར་པའི་ཚུལ་བཟུང་བ་གྲུབ་པའི་
དབང་ཕྱུག་ཀོང་པོ་རྫོགས་ཆེན་པ་བསོད་ནམས་དབང་པོ་སྤྱི་གཙུག་གི་ནོར་
བུར་བསྟེན་ཏེ་ཀུན་མཁྱེན་ཀློང་ཆེན་པའི་བླ་མ་ཡང་ཏིག་ཡིད་བཞིན་ནོར་བུའི་
དབང་བཞི་ཡོངས་རྫོགས། ཀརྨ་གླིང་པའི་ཟབ་གཏེར་ཞི་ཁྲོ་དགོངས་པ་རང་
གྲོལ། རྡོར་སེམས་སྙིང་ཐིག པདྨ་ལས་འབྲེལ་རྩལ་གྱི་མཁའ་འགྲོ་སྙིང་
ཐིག གྲུབ་ཆེན་མེ་ལོང་རྡོ་རྗེའི་བཀའ་འབུམ། བླ་མ་དགོངས་འདུས་ཟབ་མོ་
གཅོད་ཡུལ་གྱི་ཁྲིད་ཟླ་བ་བརྒྱད། རྗེས་ལ་ཟླ་བ་གསུམ། ཡང་ཟླ་བ་གཅིག་
ཡོངས་དྲིལ་ཟླ་བ་བཅུ་གཉིས་སུ་དམ་པ་འདིའི་དྲུང་དུ་བཞུགས་ཅེས་གསལ།
སྐྱབས་ རྗེ་བདུད་འཇོམས་འཇིགས་བྲལ་ཡེ་ཤེས་རྡོ་རྗེས་མཛད་པའི་ཆོས་
འབྱུང་ལྷ་དབང་གཡུལ་རྒྱལ་ལས། ཁྱད་པར་རྫོགས་ཆེན་པ་བསོད་ནམས་
དབང་པོ་ལོ་བཅུ་བདུན་གྱི་བར་དུ་བསྟེན་ནས་སྙིང་ཐིག་གི་གདམས་སྐོར་
ཡོངས་སུ་རྫོགས་པ་གསན་ཏེ་ཐུགས་ཉམས་སུ་བཞེས་པས་རྟོགས་པའི་གདིང་
ཚད་བརྙེས། ཅེས་གསུངས་སོ།། སྤྲུལ་པའི་གཏེར་ཆེན་རིག་འཛིན་འཇའ་ཚོན་



སྙིང་པོའི་དྲུང་དུ་རྒྱལ་བའི་བཀའ་འགྱུར་རིན་པོ་ཆེའི་ཐོག་དྲངས་མདོ་སྔགས་
ཀྱི་ཆོས་བཀའ་གསན་ཚུལ་ཞལ་སྔ་ནས། དེ་ ནས་བཀའ་འགྱུར་མནོས་ཚུལ་
ནི། །སྟོང་གསུམ་ཕྱོགས་བཅུའི་ཞིང་རབ་རྒྱ་མཚོ་ཡི། །དུས་གསུམ་རྒྱལ་དང་
རྒྱལ་སྲས་མ་ལུས་པའི། །ཐམས་ཅད་མཁྱེན་པའི་རྒྱལ་སར་དབུག་དབྱུངས་
ཤིང་། །མཚན་དཔེའི་འཛུམ་དཀར་འཁྲུགས་པའི་འཇའ་ཚོན་པ། །ཤེས་བྱ་མི་
ཟད་འབར་བའི་ཡོངས་འདུ་ཆེ། །རབ་གཞི་ཆོས་ཀྱི་འཁོར་ལོས་བསྒྱུར་བ་པོ།
།རྣམ་གྲོལ་ཐར་གླིང་མཆོག་གི་དེད་དཔོན་དུ། །བསོད་ནམས་བྱེ་བས་བསྐྲུན་
པའི་མཐུ་ཡིས་ཐོབ། །ཞེས་གསུངས། གཞན་ཡང་རྡོ་རྗེ་གླིང་པ། སངས་རྒྱས་
གླིང་པ་སོགས་གཏེར་བཏོན་འཁྲུལ་མེད་གླིང་པ་བཅུ་གཅིག མཆོག་སྤྲུལ་རྣམ་
གསུམ་གྱི་ཟབ་གཏེར་གྱིས་མཚོན་གངས་ལྗོངས་གསར་རྙིང་རིས་སུ་མ་མཆིས་
པའི་མདོ་སྔགས་ཀྱི་ཆོས་ཚུལ་རྒྱ་མཚོ་ལྟ་བུ་བུམ་པ་གང་འབྱོའི་ཚུལ་དུ་གསན།
རྩེ་ལེ་སྣ་ཚོགས་རང་གྲོལ་ལམ་པདྨ་ལེགས་གྲུབ་རྩལ་གྱི་དྲུང་དུ་གསང་སྔགས་
སྔ་འགྱུར་རྙིང་མའི་རྒྱུད་འབུམ་གྱི་ལྗགས་ལུང་། ཀློང་ཆེན་པའི་མཛོད་བདུན།
སྙིང་ཐིག་ཡ་བཞི། བླ་མ་དགོངས་འདུས། ཞིག་པོ་གླིང་པའི་ཚེ་སྒྲུབ་རྒྱལ་བ་
འདུས་པ་སོགས་གསན། རྩེ་ལེ་སྣ་ཚོགས་རང་གྲོལ་གྱི་ཞལ་སྔ་ནས། དེ་དུས་
དཔོན་སློབ་ཀུན་བཟང་རྣམ་རྒྱལ་ཁོང་གི་གསལ་སྣང་ལ། བདག་སྤྱན་རས་
གཟིགས་ཕྱག་བཞི་པའི་སྐུར་མཐོང་བ་ཡུན་རིང་དུ་བྱུང་གསུང་སྣང་། ཞེས་
གསུངས། སོག་བཟློག་པ་མཁས་གྲུབ་བློ་གྲོས་རྒྱལ་མཚན་གྱི་དངོས་སློབ་ཀརྨ་
1 ཕྱི་སོ་ཐར་དང་མཐུན་པའི་རྣམ་ཐར་ངོ་མཚར་ཡིད་ཀྱི་ཤིང་རྟ་ལས་གསལ། 2ཚེ་སྒྲུབ་རྒྱལ་འདུས་ཀྱི་
དབང་གསན་དུས་ཡིན་པར་རྩེ་ལེའི་རྣམ་ཐར་དྲང་པོའི་ས་བོན་ལས་གསལ།
L
74



མི་འགྱུར་དབང་གི་རྒྱལ་པོའི་དྲུང་ཨ་ནུ་ཡོ་ག་འདུས་པ་མདོ་དབང་ཡོངས་
རྫོགས། སྤྲུལ་སྐུ་ཨོ་རྒྱན་དཔལ་འབྱོར་ལས་བླ་མ་དགོངས་འདུས། གོང་ར་ལོ་
ཆེན་གཞན་ཕན་རྡོ་རྗེའི་དྲུང་དུ་ཉང་གི་བཀའ་བརྒྱད་བདེ་གཤེགས་འདུས་པ་
ཡོངས་རྫོགས་གསན་ཚུལ་སོགས་ཞིབ་པར་གསན་ཡིག་ལས་གསལ།
༈ སྒྲུབ་པ་ཉམས་བཞེས་མཛད་ཚུལ།
རྗེ་འདི་དགུང་གྲངས་ཉེར་གཅིག་ནས་བཟུང་བསྟན་འགྲོའི་དོན་མ་ཡིན་
པར་གྲོང་ཡུལ་དུ་ཞག་གཅིག་ཀྱང་མི་བཞུགས་པའི་ཐུགས་དམ་བཅས་ཏེ་སྨིན་
གྲོལ་བསྐྱེད་རྫོགས་གླིང་དུ་བླ་མའི་དྲུང་ཟླ་བ་བརྒྱད། གཙང་པོ་མགོ་དགུར་ཟླ་
བ་གཉིས། དྭགས་པོ་རྩེ་ལེར་ཟླ་བ་དྲུག སོག་སྔོན་དུ་ཟླ་བ་གསུམ། འཚལ་པོ་
དགོན་པར་ཟླ་བ་དྲུག ཡང་དགོན་དུ་ཟླ་བ་བདུན། འཐུག་པོར་ལོ་གཅིག་
སྟག་ཚང་དགའ་བའི་ཚལ་དུ་ལོ་གསུམ། ནེས་མཐའ་རུ་ལོ་གཉིས་ལྷག་ཙམ།
གོ་ཚང་རྡོ་རྗེ་བྲག་ཏུ་ཟླ་བ་གཅིག གསུང་སྙན་དུ་ལོ་གསུམ། ལྷ་ཁྲོད་དུ་ཟླ་བ་
བཞི། གསལ་རྗེ་གངས་ཀྱི་ར་བར་ཟླ་བ་ཕྱེད། མོན་འབོ་རང་དུ་ཟླ་བ་གསུམ།
པདྨ་ གླིང་དུ་ཟླ་བ་གཉིས། ཁྲོམ་སྟེང་དུ་ ཟླ་བ་ གཅིག བཀའ་ལུང་སྔ་ ཕྱི་
བསྡོམས་ པར་ལོ་གཅིག རྩ་སྒྲུབ་སྡེར་ཟླ་བ་ལྔ། ཤེལ་ བྲག་ཏུ་ལོ་གཅིག་
བསམ་ཡས་མཆིམས་ཕུའི་བློན་པོ་མགུལ་དང་རི་མོ་ཕུག་པ་བསྡོམས་པར་ལོ་
གཅིག རིན་ཆེན་ཤེལ་ བྲག་ཏུ་ཟླ་བ་གསུམ། གཙང་གི་ཟབ་ཕུ་ལུང་དུ་ལོ་
གཅིག སྦས་ཡུལ་འབྲས་མོ་ལྗོངས་སུ་ཟླ་བ་གཅིག་རྣམས་མཚམས་སྒྲུབ་ཁོ་ན་
Wo



ཡོངས་སུ་དྲིལ་བས་ལོ་བཅུ་དགུ་དང་་ ཟླ་བ་དགུ་གཙོ་བོར་རིམ་གཉིས་ཀྱི་
ཉམས་བཞེས་མཛད་ཅེས་གསལ། རྡོ་རྗེ་སྙིང་པོ་གཏུམ་མོའི་ལོ་ རྒྱུས་རབ་
གསལ་ཉི་མའི་ཕྲེང་བ་ལས། ནམ་ཞིག་འཐུག་པོ་དཔལ་གྱི་རི་ཁྲོད་དུ་ཟླ་བ་
དགུར་བསྡད། ངག་དབང་མི་བསྐྱོད་རྡོ་རྗེ་ལ་གསང་སྔགས་གསར་རྙིང་གི་
འཕྲུལ་འཁོར་རླུང་གནད་དང་གདམས་པ་མང་པོ་ཞུས། རང་ལུས་ཐབས་ལྡན་
ཟླ་བ་དགུ་་དང་ཡོངས་དྲིལ་ལོ་གཉིས་ཙམ་སྦྱངས་བའི་མཐུ་ལ་བརྟེན་ཉིན་
མཚན་གྱི་རྟོག་པ་ཐམས་ཅད་ཧར་སང་དུ་བརྡལ། ཞེས་དང་། ལྷ་བསྒོམ་སྤྱོད་
པའི་རྣམ་ཐར་ངེས་དོན་བདུད་རྩིའི་རོལ་མཚོ་ལས། སྐབས་ཞིག་ཏུ་འཐུག་
པོའི་རི་ལ་ཕྱིན། །ལོ་ཕྱེད་དང་གཉིས་རང་ལུས་ཐབས་ལྡན་སྦྱངས། །སླར་
འཚལ་པོ་དགོན་གསར་ཡང་དགོན་དུ། །གཞན་ལུས་ཀྱི་གདམས་བཞུགས་ པ
གནད་ འགག་ འགའ། །མ་ ལུས་རྣམས་ དམར་ ཐག་ སིང་ ངེ་ ཆོད། །ཅེས་
གསུངས། གུ་རུའི་ཞལ་སྐྱིན་འཇིགས་བྲལ་ཡེ་ཤེས་རྡོ་ རྗེས། དེའི་བོགས་
འདོན་དུ་རྗེ་ངག་དབང་མི་བསྐྱོད་རྡོ་རྗེ་ལས་ཆགས་ལམ་གྱི་མན་ངག་ལ་རྩལ་
སྦྱང་་བས་དགའ་བཞིའི་དངོས་འཛིན་རང་སར་ཐིམ་སྟེ་སྣང་གྲགས་ཐམས་ཅད་
ལྷན་ གཅིག་ སྐྱེས་ དགའི་ འོད་ གསལ་ དུ་ སྨིན། ཞེས་ གསུངས་ པ་ འདི་ལ་
དགོངས་པ་འདྲ། །
༈ དབང་བསྐུར་དང་སྒྲུབ་ཆེན་སོགས་གཞན་དོན་མཛད་པ། །
རྗེ་འདིས་སྐལ་ལྡན་གྱི་བུ་སློབ་བརྒྱུད་འཛིན་རྣམས་ལ་ཐུན་མོང་དང་
ཐུན་མིན་གྱི་སྨིན་གྲོལ་གྱི་རིམ་པ་བཀའ་དྲིན་དུ་སྩལ་ཚུལ་དང་། བཀའ་བརྒྱད།
འ6



དགོངས་འདུས། ཞི་ཁྲོ་སོགས་ཀྱི་སྨན་རིལ་གྱི་སྒྲུབ་ཆེན་ཇི་ལྟར་མཛད་པ་
རྣམས་ཕྱོགས་གཅིག་ཏུ་བཀོད་ན། ཐོག་མར་རྗེ་ཉིད་ཀྱི་དགོངས་གཏེར་བསྟན་
བཅོས་རྡོ་རྗེ་སྙིང་པོའི་གདམས་པ་འདི་ཕ་དམ་པ་སངས་རྒྱས་ཀྱི་རྣམ་སྤྲུལ་རོང་
པ་རྫོགས་ཆེན་པ་རིག་འཛིན་འབྲུག་སྒྲ་བཟང་པོ་ལ་ཐོག་མའི་ཆོས་བཀའ་
ཡོངས་རྫོགས་ཕྱེ་བ་ནས་བཟུང་རྟེན་འབྲེལ་བཟང་བའི་རྩེར་སོན་ཏེ་བསམ་
གྲུབ་ཤེལ་གྱི་བྲག་ཕུག་ཏུ་གདམས་པ་འདི་སྐལ་ལྡན་འདུས་པ་ལྔ་བཅུ་ཙམ་ལ་
སྨིན་གྲོལ་གྱི་རིམ་པ་ཟླ་བ་ལྔའི་བར། རྩ་ཕུ་པདྨ་ཆོས་གླིང་དུ་རིག་འཛིན་ཐིག་
ལེ་སྐྱེ་མེད་དང༌། གྲུབ་ཆེན་འཇམ་དབྱངས་མཚན་ཅན་སོགས་ལ་གཏུམ་མོ།
སྒྱུ་ལུས། རྨི་ལམ་སོགས་ཟབ་ཁྲིད། མོན་མེ་རག་སག་སྟེང་གི་སྒྲུབ་གནས་
འབོ་རང་བསམ་གྲུབ་ལྷ་རྩེར་བླ་མ་ཀརྨ་བཀྲ་ཤིས་སོགས་འདུས་པ་རྣམས་ལ་
ཟབ་ཆོས་འདི་སྦྱོར་དངོས་རྗེས་གསུམ་ཚང་བ། ཁྲིད་ཡིག་གི་རྒྱལ་པོ་པདྨ་སྟོང་
ལྡན་ཞེས་པ་ཡང་འདིར་མཛད་ཅེས་གསལ། སླར་བསམ་གྲུབ་ཤེལ་གྱི་ཕུག་
པར་དབོན་པོ་ཧཱུཾ་ཀར་སོགས་ལ་སྨིན་ཁྲིད་རྒྱབ་རྟེན་བཅས་ཟླ་བ་ལྔ། བྱ་
མཁའ་ལྡིང་དབང་་པོའི་གདུང་འཛིན་མཁར་ཁ་ཞབས་དྲུང་སོགས་ལ་གཏུམ་
མོ་མེ་དཔུང་ཡེ་ཤེས་འཁོར་ལོའི་རས་འབུད་ཀྱི་གདམས་པ། བློན་ཆེན་གུར་
དཀར་ཕུག་པར་འཇམ་དབྱངས་བསོད་ནམས་བསྟན་པའི་ཉི་མ་སོགས་ཁམས་
དབུས་གཙང་གི་དད་འདུས་ཀྱི་ཚོམ་བུ་དུ་མ་ལ་བསྟན་བཅོས་འདིའི་སྨིན་གྲོལ་
རྒྱབ་རྟེན་བཅས། རབ་བྱུང་བཅུ་གཅིག་པའི་མེ་ཁྱི་སྦས་ཡུལ་འབྲས་མོ་ལྗོངས་
སུ་ཞབས་པད་བསྐྱོད་སྐབས་རྒྱལ་ཁབ་ཆེན་པོ་ཤེལ་དཀར་རྒྱང་རྩེའི་ཉེ་



འདབས་སུ་སྐལ་ལྡན་གྱི་བུ་སློབ་གནམ་ལྕགས་འཁོར་ལོ་དྲག་འབེབས་ཀྱིས་
གསོལ་བ་བཏབ་པ་ལས་གཞུང་འདི་སྦྱོར་དངོས་རྗེས་གསུམ་ཚང་བ། རབ་
བྱུང་བཅུ་གཅིག་པའི་མེ་ཕག་ལོར་དཔལ་རི་འབྲས་མོ་ལྗོངས་ཀྱི་སའི་ཐིག་ལེ་
ཡུག་བསམ་ནོར་བུ་སྒང་དུ་རྗེ་ཉིད་ཀྱི་གདན་ས་སྒྲུབ་སྡེ་གསང་སྔགས་རྡོ་རྗེ་
གདན་དུ་ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་དང༌། རྒྱལ་བའི་སྲས་པོ་ཁྲི་
བཀྲ་ཤིས་རྣམ་རྒྱལ། མོན་ཐེ་ཀོང་ཟ་ལང་སོགས་ལ་ཆོས་བཀའ་འདི་འབྲས་
མོ་ལྗོངས་སུ་རིམ་པར་སྤེལ་བར་མཛད། རྡོ་རྗེ་སྙིང་པོའི་ཆོས་སྡེ་ཡོངས་སུ་
རྫོགས་པའི་སྙིང་པོ་བསྡུས་པ་དབང་རྟགས་རལ་པའི་གླེགས་བམ་སྙན་རྒྱུད་རྡོ་
རྗེ་སྙིང་པོའི་ཡང་སྙིང་འདི། གནས་ཀྱི་ལྟེ་བ་བྲག་དཀར་བཀྲ་ཤིས་སྡིངས་སུ་
དག་པའི་སྣང་བར་བརྡ་རྟགས་དོན་གྱི་རྡོ་རྗེ་ཕག་མོ་དང་ཞལ་མཇལ། ཚུལ་
ཁྲིམས་སྙིང་པོ་དང་། ལྷ་ལྕམ་ཡེ་ཤེས་དབང་མོ། མཁའ་སྤྱོད་ཚེ་རིང་ལྷ་མཛེས་
སོགས་ཀྱིས་བསྐུལ་བའི་ངོར་བཀོད་པའོ། །ཞེས་གསལ། རྗེ་ཉིད་ཀྱི་ཕྱི་དག་
སྣང་ལས་བྱུང་བའི་ཆོས་སྡེ་ཟབ་ཆོས་རིག་འཛིན་སྲོག་སྒྲུབ་ཀྱི་ཆོས་བཀའ་ཐོག་
མར་ཆོས་རྒྱལ་ཕུན་ཚོགས་རྣམ་རྒྱལ་དང༌། ཁྲི་བཀྲ་ཤིས་རྣམ་རྒྱལ་དཔལ་
བཟང་པོ་དང༌། མོན་ཐེ་ཀོང་ཟ་ལང་སོགས་ལ་སྨིན་གྲོལ་སྩལ་ཞིང༌། ཁྱད་
པར་སྔ་མ་འདི་གཉིས་ལུང་གིས་ཟིན་པའི་ཆོས་ཀྱི་བདག་པོར་མངའ་གསོལ་
ཚུལ་སོ་སོའི་རྣམ་ཐར་དུ་བྲིས་ཡོད། དགུང་གྲངས་ང་ལྔར་ཕེབས་པ་ཕྱི་ལོ་
(1651 AD) ཆིག་སྟོང་དྲུག་བརྒྱ་ང་གཅིག རབ་བྱུང་བཅུ་གཅིག་པའི་བོང་བུ་
ཞེས་པ་ལྕགས་མོ་ཡོས་ལོ་ཧོར་ཟླ་དྲུག་པའི་སྟོད་ཙམ་ན་ཟུར་ཆེན་ཆོས་
， 78



དབྱིངས་རང་གྲོལ་གྱིས་རྗེ་ཉིད་གུང་ཐང་དུ་གདན་ཞུས་ཏེ་་ཟབ་ཆོས་རིག་
འཛིན་སྲོག་སྒྲུབ་ཀྱི་རྩ་དབང་ཚེ་དབང་བཅས་གསན། ཟུར་ཆེན་འདི་ཡང་སྲོག་
སྒྲུབ་ཐང་ལྷའི་ལུང་བསྟན་ལས། དབང་ཆེན་ཆེ་མཆོག་བྱིན་རླབས་པའི༔ བྱང་
སེམས་འགྲོ་འདུལ་མཐུ་སྟོབས་བདག༔ རིག་འཛིན་ཀུ་མའི་ཡང་སྤྲུལ་གྱིས༔
ཟབ་གནད་གདམས་པའི་བཀའ་བབས་ཐོབ༔ གང་བརྩམ་ལས་སྦྱོར་མྱུར་
རྟགས་ཐོན༔ ཞེས་པའི་ལུང་གིས་ཟིན་ཞིང་ཟབ་ཆོས་འདིའི་ཆོས་བཀའ་ཡོངས་
སུ་རྫོགས་པའི་བདག་པོར་མངའ་གསོལ། གོང་ས་རྒྱལ་དབང་ལྔ་པ་བློ་བཟང་
རྒྱ་མཚོས། སྦས་ཡུལ་ཀུན་རྩེ་འབྲས་མོ་གཤོངས་གླིང་དུ། །ནམ་མཁའི་རྣལ་
འབྱོར་ཀོང་སྨྱོན་ཧེ་རུ་ཀར། །བཀའ་བབས་རིག་འཛིན་སྲོག་སྒྲུབ་ཆོས་བདག་
གི། གཙོ་བོར་ མགོན་ ཁྱོད་ མངའ་གསོལ་མེ་ཏོག་འཐོར། །ཞེས་གསུངས།
གོང་ས་རྒྱལ་དབང་ལྔ་པ་བློ་བཟང་རྒྱ་མཚོ་ཡང་རིག་འཛིན་སྲོག་སྒྲུབ་ཐང་
ལྷའི་ལུང་བསྟན་ལས། ཁྱད་པར་སྐྱེས་ཆེན་འགྲོ་བའི་མགོན༔ རྒྱ་བོད་སྲིད་ལ་
དབང་བསྒྱུར་ཞིང་ སྟོབས་ཀྱི་མཁས་ཀུན་ངང་མོའི་གཙུག༔ སྒེགས་ཅིང་
དཔའ་བ་ཁྲོ་བོའི་གཟུགས༔ བྱིན་ཆགས་མཚན་དཔེར་ལྡན་གྱུར་པའི༔ ཟ་ཧོར་
གདུང་མཐའ་བཟང་པོའི་མཚན༔ འགྲོ་མགོན་ཆོས་ཀྱི་བདག་པོར་གཏོད༔
བདུད་དང་དམ་སྲིའི་བར་ཆད་དང་༔ སོ་དགུ་ཞེ་དགུ་ང་གསུམ་ཙམ༔ རེ་
བདུན་དོན་དགུ་ཚེ་ཡི་འཕྲང་༔ མི་མཐུན་བར་ཆད་འདི་ཡིས་སེལ༔ དབུས་
ཕྱོགས་ཆོས་བདག་གཙོ་བོ་ཡིན༔ ཞེས་ གསུངས་པ་བཞིན་རྗེ་ཉིད་འབྲས་
སྤུངས་སུ་ཞབས་པད་བསྐྱོད་དེ་གོང་ས་ལྔ་པ་ཆེན་པོ་བློ་བཟང་རྒྱ་མཚོར་རིག་
1ཟུར་རྣམ་ཐེག་མཆོག་བསྟན་པའི་ཤིང་རྟ་ལས་གསལ།



འཛིན་སྲོག་སྒྲུབ་ཀྱི་སྒོ་ནས་ཞབས་པད་བསྐལ་པ་བརྒྱ་མཚོར་འཚོ་ཞིང་བཞེས་
པའི་སྐུ་ཚེ་བརྟན་བཞུགས་དང་འབྲས་ལྗོངས་ཀྱི་ས་སྣ་རྡོ་ཤིང་ངོ་མཚར་ཅན་
སོགས་ཕུལ་ཏེ་ཟབ་ཆོས་འདིའི་ལུང་ཟིན་ཆོས་ཀྱི་བདག་པོར་མངའ་གསོལ།
གོང་ས་ལྔ་པ་ཆེན་པོས་མཛད་པའི་ཟུར་ཆེན་རྣམ་ཐར་ཐེག་མཆོག་བསྟན་པའི་
ཤིང་རྟ་ལས། ཀོང་པོ་རྫོགས་ཆེན་པ་ཀུན་བཟང་རྣམ་རྒྱལ་གྱིས་འབྲས་ལྗོངས་
གནས་སྒོ་ཕྱེ་ནས་ལྷ་རི་རིན་ཆེན་སྤུངས་པར་དག་སྣང་གི་ཟབ་ཆོས་མང་དུ་བྱུང་
བ་བོད་འབངས་བདེ་ཐབས་ཀྱི་རིམ་འགྲོ་མཛད་པར་བྱོན་ཏེ་གུང་ཐང་དུ་ རྗེ་
བླ་མར་ཆོས་བཀའ་རྣམས་རྫོགས་པར་ཕུལ། དཔོན་སློབ་ལྷན་དུ་རིག་འཛིན་
སྲོག་སྒྲུབ་ཀྱི་སྒྲུབ་པ་ཞིག་ཀྱང་མཛད། འབྲས་སྤུངས་སུ་ངོས་བྱོན་གྱིས་ཡུན་དུ་
གནས་ པའི་རྟེན་འབྲེལ་བསྒྲིགས་ཤིང་ འཇའ་ཤེལ་ཡ་མཚན་ཅན་སོགས་
འབྲས་ གཤོངས་ཀྱི་ས་ སྣ་རྡོ་ཤིང་དུ་མ་བྱིན། ྋཔར་ རིག་འཛིན་ཆེན་པོའི་
གཏེར་གསར་གྱི་ཚེ་སྒྲུབ་བདུད་རྩི་འཁྱིལ་བའི་བསངས་ཡིག་གི་ལུང་ཕུལ།
མཁའ་འགྲོ་སྡེ་ལྔ་ལ་བརྟེན་པའི་བརྟན་བཞུགས་ཞིག་འདུག་པ་དེ་མཁའ་
འགྲོས་དག་སྣང་དུ་གསུང་ཚུལ་བྱུང་ཡང་གཏེར་མ་མ་ཡིན་པའི་ངེས་པ་མི་སྣང་
གང་ལྟར་་གྲྭ་ཚང་དུ་བཙུགས། ཞེས་དང༌། ཤེལ་བྲག་ནས་ཀོང་པོ་རྫོགས་
ཆེན་པ་བྱོན་པའི་སྟོད་སྨད་བར་གསུམ་གྱི་ལུང་བསྟན་རྣམས་ཞིབ་མོལ་དང༌།
ཁྱབ་འཇུག་ཆེན་པོའི་བླ་རྡོ་ངོ་མཚར་ཅན་ཞིག་སྟེར་བྱིན་མཛད། ཅེས་
1 ཟུར་ཆེན་ཆོས་དབྱིངས་རང་གྲོལ།
2 རྒོད་ལྡེམ་གཉིས་པ་རིག་འཛིན་ལེགས་ལྡན་རྗེ། 3 རྣམ་རྒྱལ་གྲྭ་ཚང་།
༤



གསུངས། གཞན་ཡང་མཆིམས་ཕུ་སྒྲུབ་པའི་བསྟི་གནས་སུ་དེ་ཉིད་ཀྱི་རྡོ་རྗེ་
འཛིན་པས་གཙོས་འདུས་པ་ལྔ་བཅུ་ཙམ་ལ་རིག་འཛིན་འཇའ་ཚོན་སྙིང་པོའི་
རྟ་ཕག་ཡིད་བཞིན་ནོར་བུའི་དབང་། དེར་ཀུན་མཁྱེན་ཀློང་ཆེན་པའི་སྐུ་འབུམ་
ཉེ་གནས་བཟོད་པའི་ཕྱག་བཟོ་ལས་གྲུབ་པ་ཞིག་ལ་རབ་གནས་སྐྱར་གསོ།
འཕྱོང་རྒྱས་དཔལ་རི་དང་། ཐེག་མཆོག་ཆོས་འཁོར་གླིང་། འོན་ཕུ་རིན་ཆེན་
བྲག་སོགས་ནས་འདུས་ཚོགས་རྣམས་ལ་རྫོགས་པ་ཆེན་པོ་སྙིང་ཐིག་ཡ་བཞི།
མཆིམས་ཕུ་བློན་ཆེན་གུར་དཀར་ཕུག་པར་འདུས་པ་བཅུ་ཕྲག་མང་པོར་ཐུན་
མོང་དང་ཐུན་མིན་གྱི་ཆོས་བཀའ་མང་དུ་སྩལ། དགུང་གྲངས་བཞི་བཅུ་ཞེ་
བདུན་དུ་ཕེབས་པ་ཕྱི་ལོ་(1643 AD)ཆིག་སྟོང་དྲུག་བརྒྱ་ཞེ་གསུམ། རབ་
བྱུང་བཅུ་གཅིག་པའི་ཉི་མ་ཞེས་པ་ཆུ་མོ་ལུག་ལོར་བསམ་ཡས་མཆིམས་ཕུ་
གསུང་གི་སྒྲུབ་གནས་སུ་རྗེ་འདིའི་དྲུང་དུ་ཟུར་ཆེན་ཆོས་དབྱིངས་རང་གྲོལ་
གྱིས་རིག་འཛིན་འཇའ་ཚོན་པའི་ཡང་ཟབ་དཀོན་མཆོག་སྤྱི་འདུས་ཀྱི་དབང་
ལུང་གསན། ཟུར་རྣམ་ཐེག་མཆོག་བསྟན་པའི་ཤིང་རྟ་ལས། ཆུ་ལུག་ཆོས་
འཁོར་དཔལ་གྱི་བསམ་ཡས་སུ་ཕེབས། ཞེས་དང༌། མཆིམས་ཕུ་གསུང་གི་
སྒྲུབ་གནས་སུ་ཕེབས་པའི་བློན་པོ་མགུལ་དུ་རང་གྲོལ་གྱི་རྣལ་འབྱོར་བཀོང་
སྨོན་ལྷ་བཙུན་ནམ་མཁའ་འཇིགས་མེད་དང་མཇལ། བང་རི་གཏེར་བཏོན་ཧཱུཾ།
ནག་མེ་འབར་གྱི་དཀོན་མཆོག་སྤྱི་འདུས་ཀྱི་དབང་ལུང་རྣམས་གསན། ཞེས་
གསུངས། གསང་སྔགས་གླིང་ནས་ཞབས་དྲུང་རྒྱལ་སྲས་དཔོན་སློབ་སོགས་
ལ་མངའ་བདག་ཉང་རལ་ཉི་མ་འོད་ཟེར་གྱི་ཟབ་གཏེར་བཀའ་བརྒྱད་བདེ་



གཤེགས་འདུས་པ། གུ་རུ་ཆོས་དབང་གི་གཏེར་བྱོན་བཀའ་བརྒྱད་གསང་བ་
ཡོངས་རྫོགས། རིག་འཛིན་འཇའ་ཚོན་པའི་གཏེར་མ་བཀའ་བརྒྱད་དངོས་
གྲུབ་ཀུན་འདུས་ཀྱི་དབང་ལུང་། དཔལ་རི་གསང་སྔགས་ཕོ་བྲང་གི་འདུས་
སྡེར་འཇའ་ཚོན་པའི་རྟ་ཕག་ཡིད་བཞིན་ནོར་བུའི་དབང་ལུང་བཀའ་ཁྲིད་
བཅས། འོན་བུ་རིན་ཆེན་བྲག་ཏུ་གྲུབ་པའི་དབང་ཕྱུག་སྦྱིན་པ་ཕུན་ཚོགས་ཀྱི་
གཙོས་འདུས་པར་རྟ་ཕག་ཡིད་བཞིན་ནོར་བུའི་དབང་ལུང་ཁྲིད། རས་ཆུང་
སྙན་རྒྱུད་ཀྱི་བརྡ་དབང་ལུང་དང་བཅས་པ། ཤངས་ཐེག་མཆོག་ཆོས་འཁོར་
གླིང་དུ་དཀོན་མཆོག་སྤྱི་འདུས་ཀྱི་དབང་ལུང་ཞིབ་རྒྱས། མཆིམས་ཕུ་བློན་
ཆེན་གུར་དཀར་ཕུག་པར་ཆོས་རྗེ་འཇམ་དབྱངས་བསྟན་པའི་ཉི་མ་སོགས་ལ་
ཀུན་མཁྱེན་ཀློང་ཆེན་པའི་ཤིང་རྟ་རྣམ་གསུམ་གྱི་བཀའ་ཁྲིད། འཕྱོང་རྒྱས་
དཔལ་རིར་གཏེར་ཆེན་སངས་རྒྱས་གླིང་པའི་ཟབ་གཏེར་བོད་ཡུལ་ས་འོག་
ཀུན་གྱི་གཏེར་གཅིག་གསེར་ཆོས་བླ་མ་དགོངས་འདུས་དང་། གྲུབ་ཐོབ་ཀརྨ་
གླིང་པའི་གཏེར་བྱོན་ཞི་ཁྲོ་དགོངས་པ་རང་གྲོལ་གྱི་དབང་ལུང་སྦྱོར་དངོས་
རྗེས་གསུམ་ཚང་བ། དགུང་གྲངས་སོ་ལྔར་ཕེབས་པ་ཕྱི་ལོ་(1631A.D) ཆིག་
སྟོང་དྲུག་བརྒྱ་སོ་གཅིག རབ་བྱུང་བཅུ་གཅིག་པའི་སྐྱེས་བདག་ཞེས་པ་ལྕགས་
མོ་ལུག་ལོར་གཏེར་ཆེན་འགྱུར་མེད་རྡོ་རྗེའི་ཡབ་རྗེ་དམ་པ་གསང་བདག་
འཕྲིན་ལས་ལྷུན་གྲུབ་ལ་ཨ་ནུ་འདུས་པ་མདོ་དབང་ཁམས་ལུགས་ཀྱི་ཡིག་
ཆའི་སྟེང་ནས་སྩལ། འདི་སྐབས་རིག་འཛིན་འཕྲིན་ལས་ལྷུན་གྲུབ་དགུང་
གྲངས་ཉེར་གཅིག་ཏུ་ཕེབས་ཅེས་གསལ།
82



༈ གཉིས་པ་བདུད་རྩི་སྨན་རིལ་གྱི་སྒྲུབ་པ་མཛད་ཚུལ་ནི།
བསམ་གྲུབ་ཤེལ་གྱི་བྲག་ཕུག་ཏུ་གྲུབ་པའི་དབང་ཕྱུག་སྦྱིན་པ་ཕུན་ཚོགས་
དང༌། གསུང་སྙན་སྤྲུལ་སྐུ་རྣམ་གཉིས་ཀྱི་གཙོས་བརྟུལ་ཞུགས་སྤྱོད་པའི་རྣལ་
འབྱོར་ཕོ་མོ་བརྒྱ་ཕྲག་དང་ལྷན་དུ་བླ་མ་དགོངས་པ་འདུས་པའི་སྒྲུབ་ཆེན་
བདུད་རྩི་སྨན་རིལ་གྱི་སྒྲུབ་པ་དང་འབྲེལ་བ། ཡང་བསམ་གྲུབ་ཤེལ་གྱི་ཕུག་
པར་རྗེ་ཉིད་དང་། རྗེ་བཙུན་དམ་པ་སྦྱིན་པ་ཕུན་ཚོགས་དང་། གཉགས་ཆེན་
ཡེ་ཤེས་གཞོན་ནུའི་གདུང་འཛིན་པ་ཞབས་དྲུང་ཀརྨ་བསྟན་འཛིན་སོགས་རྣལ་
འབྱོར་པ་བཞི་བཅུ་ཙམ་གྱིས་བཀའ་བརྒྱད་བདེ་གཤེགས་འདུས་པའི་སྒྲུབ་
ཆེན་མཛད་སྐབས། གུརུ་རིན་པོ་ཆེ། པཎ་ཆེན་བི་མ་མི་ཏྲ། ལོ་ཆེན་བེ་རོ་ཙ་ན་
གསུམ་མི་མངོན་མཁའ་དབྱིངས་འཇའ་གུར་འཁྲུགས་པའི་ཀློང་ནས་ ཞལ་
བསྟན། མོན་ཡུལ་མེ་རག་སག་སྟེང་གསང་ལ་འཕེལ་གྱི་རི་ཁྲོད་དུ་འཇའ་ཚོན་
པའི་ཞི་ཁྲོ་ངེས་དོན་སྙིང་པོའི་སྒོ་ནས་སྨན་རིལ་གྱི་སྒྲུབ་པ། ཡར་ཀླུང་ཤེལ་
བྲག་ཏུ་བླ་མ་དགོངས་འདུས་ཀྱི་སྒྲུབ་ཆེན། དབང་ཆེན་འབར་བའི་ཕོ་བྲང་དུ་
དམ་རྫས་སྐྱེ་བདུན་གྱི་སྒྲུབ་པ། སྦས་ཡུལ་འབྲས་ལྗོངས་གནས་ཀྱི་ཕྱི་འཁྱམས་
ནུབ་སྒོ་ཇག་མ་ལུང་གི་ཡང་དབེན་བློ་བདེ་ཨོ་རྒྱན་ཕུག་པར་ཞི་ཁྲོ་ངེས་དོན་
སྙིང་པོའི་དཀྱིལ་འཁོར་གཉན་པོ་ཞལ་ཕྱེས་ནས་བདུད་རྩི་སྨན་གྱི་སྒྲུབ་པ།
ཡང་མག་ནོར་བུའི་སྐྱེད་ཚལ་དུ་འཇའ་ཚོན་པའི་གཏེར་བྱོན་ཐུགས་རྗེ་ཆེན་པོ་
ངན་སོང་རང་གྲོལ་གྱི་སྒྲུབ་པ། བསམ་གྲུབ་རྩེར་མཁར་ཁ་ཞབས་དྲུང་བས་
83



བསན
གདན་ཞུས་་བཞིན་འཇའ་ཚོན་པའི་ཚེ་དཔག་མེད་གནམ་ལྕགས་རྡོ་རྗེ་དངོས་
གྲུབ་ཀུན་འདུས་ཀྱི་སྒྲུབ་ཆེན་། བསམ་ཡས་ཞིག་གསོས་སྐབས་བླ་མ་དགོངས་
འདུས་ཀྱི་སྒྲུབ་ཆེན། འཕྱོང་རྒྱས་དཔལ་རིར་བླ་མ་དགོངས་འདུས་ཀྱི་སྒྲུབ་
ཆེན་སྨན་རིལ་གྱི་སྒྲུབ་པ་དང་འབྲེལ་བ། ཐེག་མཆོག་ཆོས་འཁོར་གླིང་དུ་རིག་
འཛིན་འཇའ་ཚོན་པའི་ཚེ་དཔག་མེད་གནམ་ལྕགས་རྡོ་རྗེ་དངོས་གྲུབ་ཀུན་
འདུས་ཀྱི་སྒྲུབ་ཆེན། ཀོང་་པོ་བུ་ཆུ་གཏེར་གྱི་ལྷ་ཁང་དུ་མ་ཎི་དུང་ཕྱུར་སོང་
བའི་སྐྱེས་བུ་ལབ་སྒྲོན་བསམ་གྲུབ་ཀྱིས་གཏོང་ཕོད་ལ་བརྟེན་འདུས་པ་བཅུ་
ཕྲག་དང་ལྷན་དུ་ཐུགས་རྗེ་ཆེན་པོ་ངན་སོང་རང་གྲོལ་གྱི་སྒྲུབ་པ། སྦས་ཡུལ་
འབྲས་མོ་ལྗོངས་ཀྱི་འཛིན་མའི་ཐིག་ལེ་ཡུག་བསམ་ནོར་བུ་སྒང་དུ་ཐོག་མར་
ཞབས་བཅགས་ནས་འཇའ་ཚོན་པའི་གཏེར་བྱོན་དཔལ་མགོན་མ་ནིང་ནག་
པོའི་ལས་ཚོགས་སྨན་རིལ་གྱི་སྒྲུབ་པ། འབྲས་ལྗོངས་གནས་ཀྱི་ལྟེ་བ་བྲག་
དཀར་བཀྲ་ཤིས་སྡིངས་སུ་ཚེ་དཔག་མེད་གནམ་ལྕགས་རྡོ་རྗེ་དངོས་གྲུབ་ཀུན་
འདུས་ཀྱི་སྒྲུབ་པ་མཛད་ཅེས་གསལ།།
༈ རྒྱ་གར་འཕགས་ཡུལ་དུ་ཞབས་བཅགས་པ།
རྗེ་ཉིད་དགུང་གྲངས་ཉི་ཤུ་རྩ་ལྔར་ཕེབས་པ་ཕྱི་ལོ་(1621AD) ཆིག་སྟོང་
དྲུག་བརྒྱ་ཉེར་གཅིག རབ་བྱུང་བཅུ་གཅིག་པའི་བློ་ངན་ཞེས་པ་ལྕགས་མོ་བྱ་
ལོའི་ནང་གོས་རས་རྐྱང་། ལྟོ་གཏུམ་མོའི་འཚོ་བ་ལ་བསྟན་ཏེ་ལྟ་བའི་གདིང་
དང་ལྡན་པ་དྲོད་ཚད་བརྙེས་པའི་རྣལ་འབྱོར་པ་དཔོན་གཡོག་བཅོ་ལྔ་ཙམ་རྒྱ་
གར་འཕགས་པའི་ཡུལ་དང་མོན་ཡུལ་གཉིས་ཀྱིས་གཙོས་ངེས་མེད་ཀྱི་གནས་
84
.



དང་གཉན་ས་བརྒྱ་དང་རྩ་བརྒྱད་དུ་རིག་པ་བརྟུལ་ཞུགས་ཀྱི་སྤྱོད་པས་ཞབས་
པད་བསྐྱོད་བཞེད་ཀྱིས་ཐོག་མར་ཀོང་པོ་དུར་ཁྲོད་མགོ་དགུའི་གནས་སུ་ཚར་
ལྷོངས་ཀྱི་རྟེན་འབྲེལ་ལེགས་པར་འགྲིག ཀོང་པོ་རྒྱ་ལ། ཨག་ཚོམ་གནས།
བྱ་ཡུལ། གཏམ་གླིང༌། མ་ཧཱ་གུ་རུས་བྱིན་གྱིས་རླབས་པའི་ཐིམ་བྲག་ཕུག་
སོགས་བྱར་དྭགས་ཀོང་གསུམ་གྱི་གནས་ཡུལ་ཀུན་ལ་གསང་བའི་སྤྱོད་པ་ལ་
གཤེགས། རྗེ་ཉིད་ཀྱི་ཞལ་སྔ་ནས། ཕུ་རྟག་ཆུ་རྡོ་རྗེ་བྲག་མན་ནས། །མདའ་
མདན་ཡུལ་ ཨ་རུ་ཡན་ཆད་དུ། །གནས་མིང་ཐོག་ཀུན་ལ་གནས་འབྲེལ་
བརྟགས། །མི་འཕྲད་ཚད་ཀུནལ་སྨྱོན་སྤྱོད་བཏང༌། །ཞེས་དང༌། ྋརྒྱ་དཀར་
པོ་ལ་སྤྱོད་པ་སྐྱོང་བ་དང༌། །མོན་ནག་པོ་ལ་འབྲེལ་བ་འཇོག་པ་དང༌། །ལུས་
ཆོས་བརྒྱད་ཀྱི་ཕོ་ཚུགས་ཤིག་ཏུ་འགྲོ། །ཡུལ་རྒྱལ་ཁམས་ཀྱི་ལྟས་མོ་ལྟ་རུ་
འགྲོ།། ཞེས་གསུངས་ཏེ་མ་ཡུམ་དང་གཉེན་བཤེས་ཡོན་བདག་རྣམས་ཀྱིས་
བཤོལ་བཏབ་ཀྱང་རིམ་གྱིས་འབྲུག་ཡུལ་ཤར་ཕྱོགས་ལ་འོག་ཡུལ་གསུམ་དུ་
ཞབས་བསྐྱོད་དེ་ཁྲོམ་སྟེང་། པདྨ་གླིང་སོགས་སུ་གནས་འབྲེལ་མཛད་ནས་ཟླ་
བ་ཕྱེད་གཉིས་བཞུགས་ཏེ་རྒྱ་གར་འཕགས་ཡུལ་དུ་ཞབས་སོར་འཁོད་དེ་ཕྱི་
རོལ་མུ་སྟེགས་ཀྱི་རྒྱལ་པོ་ཞིག་དང་ཕན་ཚུན་གཏམ་འབྲེལ་དང་། དེ་དག་གིས་
དཔུང་མང་དུ་བསགས་ཏེ་དཔོན་གཡོག་རྣམས་ལ་རྒོལ་དུ་བྱུང་ཡང་སྐུ་ལ་ཉེར་
འཚེ་མ་བྱུང་ཚུལ། ལྟ་བསྒོམ་སྤྱོད་པའི་རྣམ་ཐར་ངེས་དོན་བདུད་རྩིའི་རོལ་
མཚོ་ལས། སྐབས་ཞིག་ཏུ་གྲོང་ཁྱེར་ཆེན་པོ་ཞིག །དེ་མཐོང་བས་དགའ་སྤྲོ་
1 རྣམ་ཐར་ངེས་དོན་བདུད་རྩིའི་རོལ་མཚོ་ལས་གསལ། 2 རྣམ་ཐར་ངེས་དོན་བདུད་རྩིའི་རོལ་མཚོ།
-，
，，
་
བ….
.
85



དཔག་མེད་ཤར། །ཁོང་ར་ཛ་ཆེན་པོ་གཅིག་འདུག་པ། །ངས་དྲུང་དེར་ཐལ་
ལེར་ཕྱིན་ཙ་ན། །ཏུ་མ་ར་ཀཱ་ཛའི། མུ་སུར་མ་ཎ་ཨ་ཚའི། ཧེ་དུ་གུ་རུ་ཨ་ཚའི།
ཞེས་ཟེར་རོ། དེའི་དོན་ནི་ཕྱི་པ་མུ་སྟེགས་པ་ཡིན་གམ། ནང་པ་སངས་རྒྱས་པ་
ཡིན་ཟེར་བ་ཡིན་པར་འདུག བདག་གིས། ཧ་མར་སྲ་ཛའི། མུ་སུར་མ་ཎཱ་ན་
ཧི། ཧ་མ་ཧེ་དུ་གུ་རུ་ཨ་ཚའི། ཅེས་སྨྲས་པས། ཏུ་མ་ར་མོར་རྦད་ཏྲི་གཅོད།
ཅེས་དང༌། ཧ་ རི་ཧུ་རི་ ཨ་ཚའི། ཅེས་ཁོང་རྣམས་ ཀྱིས་ངེད་རྣམས་བརྡུང་
གྲབས་བྱས་སོ། །དེར་བདག་གིས་དཀོན་མཆོག་ལ་གསོལ་བ་རྩེ་གཅིག་ཏུ་
བཏབ་སྟེ། གྲོགས་མཆེད་པོ་རྣམས་ ལ་ཚུར་ཤོག་བྱས། །ཡུལ་འདི་ནི་མུ་
སྟེགས་ནག་པོའི་གླིང༌། །ངེད་ཆོས་པ་ཡིན་པས་བཟོད་པ་བསྒོམས། །ཆས་
གོས་རྣམས་མ་ལུས་ཀུན་འཕྲོག་ཀྱང་། །རང་སྲོག་དང་མ་བྲལ་ཙམ་ཞིག་ཡོང་།
ད་གང་ལྟར་མྱུར་དུ་བྲོས་པ་ཞུ། །ཅེས་བརྗོད་ཀྱང་འགྲོ་ལོང་མ་བྱུང་བར། ཁོང་
གྲོགས་མཆེད་དུ་མའི་ན་བཟའ་དང༌། །འཁར་བ་རྣམས་མུ་སྟེགས་ནག་པོས་
འཁྱེར། །མི་ག་ལ་གཉིས་གསུམ་ཙམ་གྱིས་འཇུས། །ངས་ར་ཛའི་དྲུང་དུ་སྐྱེལ་
མ་ཞུས། །སྐྱབས་ར་ཛ་དེས་ཀྱང་བརྡུང་གྲབས་བྱས། །ངེད་རྣལ་འབྱོར་དཔོན་
སློབ་གསུམ་ཙམ་གྱིས། །ཁྲི་མཐོན་པོའི་སྟེང་ནས་རཱ་ཛ་སྐྱུར། མཚོན་རྣོན་པོས་
འཕྱར་ཞིང་སྟེང་ནས་ཞོན། །རས་དཀར་པོའི་ལ་ཐོད་ཕུད་དེ་དབྱུགས། །ཁོང་
རྒྱལ་པོའི་ཁྲ་ཁུར་གཡོག་པོ་རྣམས། །ཐག་རིང་པོར་དབྱུག་པས་ལུག་ལྟར་
བརྡས། །ཆས་གང་ཤོར་སྐྱུར་ནས་བྲོས་ཏེ་སོང་། །གྲོགས་ཕྱོགས་ཙམ་ཡོད་པ་
86



ཀུན་འདུས་ནས། །ལམ་ཆེན་པོར་ཞུགས་ནས་མྱུར་བར་ཕྱིན། །ཁོང་མུ་སྟེགས་
རྒྱལ་པོ་དེ་རྣམས་ཀྱིས། །གྲོང་འཁོར་ཡུག་ཀུན་ནས་དམག་དཔུང་གཡོས། སྒྲ་
ཀུ་ཅོ་ འབྲུག་ ལྟར་ ལྡིར་ཞིང་བྱུང༌། །མཚོན་སྣ་ཚོགས་ མི་ ཟད་ འོད་ ཟེར་
འཁྲུགས། །དེ་མཐོང་བས་བློ་སྙིང་ཁོང་ནས་འདར། །སྐྱབས་སྐྱེལ་མ་རོགས་
དང་རམ་ཟླ་བྲལ། མཚོན་སྲུང་བའི་རྫས་དང་བརྡེག་པའི་ཆས། །ཅི་གང་ཡང་
མེད་པར་དམག་དཔུང་དབུས། །དཔེ་སྦྲང་འབུ་ཐབས་ལ་ཚུད་པ་འདྲ། །དུས་
དེ་དུས་བླ་མར་གསོལ་བ་བཏབ། །སེམས་ན་དགའ་ཤི་སྐྱིད་དྲན་པར་བྱས།
ས་དེ་ཁར་མ་བྲོས་ཅོག་གེ་བསྡད། །མཚོན་སྣ་ཚོགས་ཆར་ལྟར་སི་ལི་ལི། མཐོ་
སྔོ་སངས་ཀྱི་དབྱིངས་ལ་ཤོང་ཚད་བབས། །གདན་ཁྱི་ལྤགས་ཀྱི་ཕུབ་ཆུང་
འཛེད་ བཞིན་དུ། །བློ་ གུ་ ཡངས་ ཀྱི་མདངས་ ལ་ཤར་ བའི་ རྩལ། །ལས་
འཁྲུགས་རྩོད་འདི་རྨི་ལམ་སྒྱུ་མར་འདུག །དུས་དེ་ རིང་ཞང་གི་རྣམ་ཐར་
སྐྱོངས། །ཞེས་ཉིན་གཅིག་ཉི་མ་རྩེ་ཤར་ནས། །ནུབ་ས་སྲོད་ཙམ་དུ་བྲོས་ཤིང་
འཛིངས། །ཕ་རྗེ་བཙུན་བླ་མའི་ཐུགས་རྗེ་ཡིས། །མཚོན་མི་ཟད་དཔུང་གིས་
གནོད་མ་ནུས། །ལམ་རེ་ཞིག་བདེ་བར་བྱུང་གྱུར་ཀྱང་། །ཁོར་ཤར་ཕྱོགས་
བྷང་ག་ལ་དང་ཐུག། ལག་མཚོན་ཆའི་རྒྱལ་པོ་མེ་མདའ་ཐོགས། །ངེད་རྣལ་
འབྱོར་རྣམས་ལ་འདི་སྐད་ཟེར། །ཏུ་མ་ར་རྒོར་ཀཾ་ཧོའི། །སོ་ན་ཨ་ཚའི། རུ་པ་
ཨ་ཚའི། ཀསྟུར་ཨ་ཚའི། ཀོ་མ་ལ་ཕ་ལ་ཨ་ཚའི། ཅེས་ཟེར་ཞིང་མེ་མདའ་
བརྡེག་གྲབས་བྱེད། མི་ཁོང་ལ་བདག་གིས་འདི་སྐད་སྨྲས། །སོ་ན་ན་ཧི། རུ་
པ་ན་ཧི། ཀསྟུར་ན་ཧི། ཀ་མ་ལ་ཕ་ལ་ན་ཧི། ཞེས་པ་ནི་གསེར། གླ་རྩི།
87



དངུལ། གོས་ཟས་སོགས་ཨ་ཡོད་ཟེར་བའོ། ན་ཧི་ཞེས་པ་མེད་ཞེས་པའི་
བརྡའོ། །ཁོང་ལྟོགས་ལྟས་མ་བཟོད་གླགས་བལྟ་ཞིང། །ངེད་རྣམས་ལ་འཕྲོག་
བརྡུང་སྣ་ཚོགས་བྱས། །གླགས་ཆེན་པོ་མ་ཁྱེལ་བདེ་བར་འགྲོ། །དྲིན་ཕོ་ནོར་
མོ་ནོར་མི་དེ་ཆེ་བར་བྱུང་། །ཞེས་གསུངས་སོ། །ཆོས་རྒྱལ་གཏེར་བདག་གླིང་
པས་རྒྱ་གར་ཤར་ཕྱོགས་སུ་བརྟུལ་ཞུགས་ཀྱི་སྤྱོད་པས་མུ་སྟེགས་ཀྱི་རྒྱལ་པོ་
ཟིལ་གྱིས་གནན། ཞེས་དང་། འཇམ་མགོན་ཀོང་སྤྲུལ་བློ་གྲོས་མཐའ་ཡས་ཀྱི་
མཛད་པའི་གཏེར་བརྒྱའི་རྣམ་ཐར་རིན་ཆེན་བེཌུར་ཡའི་ཕྲེང་མཛེས་ལས། རྒྱ་
གར་དུ་མུ་སྟེགས་ཀྱི་རྒྱལ་པོ་བཏུལ་ནས་ནང་པའི་བསྟན་པ་ལ་བཀོད་པ་དང།
ཞེས་གསུངས་པ་འདི་སྐབས་ལ་དགོངས་པ་འདྲའམ་སྙམ། དེ་ནས་རིམ་གྱི་རྒྱ་
གར་ཡུལ་དབུས་སུ་ཞབས་བཅགས་ཏེ་སྟོན་པ་ཤཱཀྱ་ཐུབ་པ་མངོན་པར་རྫོགས་
པར་སངས་རྒྱས་པའི་གནས་རྡོ་རྗེ་གདན། ཆོས་འཁོར་གནས་ཝ་ར་ཎ་སི། སྐུ་
འཁྲུངས་པའི་གནས་ལུམྦི་ནི། མྱ་ངན་ལས་འདས་པའི་གནས་རྩ་མཆོག་གྲོང་།
ཆུ་ཀླུང་ནེ་ར་ཛ་ན། བྱ་རྒོད་ཕུང་རི། བྲག་ཕུག་མ་ར་ཏི་སོགས་གནས་ཆེན་
རྣམས་སུ་ཞབས་བསྐྱོད་དེ་གནས་མཇལ་མཛད། ཁྱད་པར་ནང་པའི་ཛོ་ཀི་ཆེན་
པོ་ཞིག་ལས་ཐེག་ཆེན་གྱི་ཆོས་བཀའ་གསན་ཚུལ་ཞལ་སྔ་ནས། རྒྱ་དཀར་
པོའི་ཛོ་ཀི་ཆེན་པོ་གཅིག །གནས་ཡ་མཚན་འཇོག་མའི་ སྤྱིལ་པོའི་ནང༌།
།གསུང་ ཐེག་ཆེན་གྱི་ཆོས་ཆར་བསིལ་ཞིང་བཞུགས། །དེར་ དམ་ཆོས་ ཀྱི་
བདུད་རྩི་མང་དུ་མྱངས། །ཞེས་ གསུངས། སླར་བོད་གངས་ཅན་ལྗོངས་སུ་
ཞབས་པད་བསྐྱོད་སྐབས་གྲོགས་མཆེད་ཕལ་ཆེར་ཚད་ནད་ཀྱིས་ལམ་དུ་
1 རྣམ་ཐར་ངེས་དོན་བདུད་རྩིའི་རོལ་མཚོ་ལས་གསལ།
88
---



འདས་གྲོང་དུ་གྱུར་ཏེ་ཤིན་ཏུ་འོ་བརྒྱལ་ཚུལ་རྗེ་ཉིད་ཀྱི་ཞལ་སྔ་ནས། ཆུང་མ་
ལས་སྐྱེས་ནས་ད་བར་དུ། །དུས་དེ་ལས་སྐྱོ་བ་བྱུང་རེ་ཤི་དང༌།། ཨ་ཙ་མ་
བསམ་བཞིན་སྐྱོ་བ་ལ། །དུས་མདང་སང་མཆེད་པོ་བཅོ་ལྔ་པོ། །མ་བརྩེ་བའི་
བུ་ལྟར་ཧྲུག་ཧྲུག་ཡོད། །དུས་ད་ལྟ་ང་རང་གཅིག་པུར་ལུས། །བྱ་བྱིའུ་གཅིག་
གི་ གྲོགས་ ཀྱང་ མེད།། འཁོར་ མཆེད་ པོ་ སོ་ སོ་ ཞིང་ ལ་ གཤེགས། ཞེས་
གསུངས། རྗེ་ཉིད་ཀྱང་ཚད་ནད་ཀྱིས་ལུང་སྟོང་འདྲིས་མེད་ཞིག་ཏུ་ཟླ་བ་
གཅིག་ཙམ་ཟས་གང་བྱུང་དེས་ཆོག་ལ་བསྟེན་ནས་བཞུགས། མོན་རོ་ལམ་
ཞེས་པར་དེ་གའི་བླ་མས་སྲི་ཞུ་དང་བཅས་ཟླ་བ་གཅིག་བཞུགས་ཚུལ་རྡོར་
སྙིང་ལོ་རྒྱུས་རབ་གསལ་ཉི་མའི་ཕྲེང་བ་ལས། དེ་ནས་རྒྱ་གར་ཤར་ཕྱོགས་ཀྱི་
གནས་བཟང་པོ་མ་ལུས་འཁོར་ཏེ་མོན་རོ་ལམ་ཟེར་བ་ཞིག་ཏུ་ཟླ་བ་གཅིག་
ཚད་པས་ན། ནུབ་གཅིག་རྨི་ལམ་དངོས་ལྟ་བུ་ལ་མི་ལ་རས་པ་དང་མཇལ་
ནས་ རས་གོས་གནང་ཞིང་རྡོ་རྗེའི་ཚིགས་མང་པོ་གསུངས། ཅེས་གསུངས།
མོན་ཁ་རུམ་དུག་མའི་གླིང་དུ་བླ་མ་ནོར་བུ་དཔལ་འབྱོར་གྱིས་བསྙེན་བཀུར་
བླ་ན་མེད་པ་བཅས་ཟླ་བ་གཅིག མོན་ལ་འོག་ཡུལ་གསུམ་དུ་མནལ་ལམ་ངོ་
མཚར་ཅན་གཟིགས་ཚུལ་རྡོ་རྗེ་སྙིང་པོའི་ལོ་རྒྱུས་རབ་གསལ་ཉི་མའི་ཕྲེང་བ་
ལས། ཡང་མོན་ལ་འོག་ཡུལ་གསུམ་གྱི་ཏ་ལའི་ལོ་མའི་སྨྱུག་ཁང་ཅིག་ཏུ་རང་
གཅིག་པུར་ཉལ་བའི་དུས་སུ་མི་དཀར་པོ་ཨོ་རྒྱན་གྱི་ཆས་སུ་ཞུགས་པ་ཞིག་
གིས་མིག་འབུར་ཚུགས་སུ་བལྟས་ཏེ་ཡལ། དེའི་རྗེས་སུ་ཨོ་རྒྱན་གྱི་ཡུལ་ནས་
2 རྣམ་ཐར་ངེས་དོན་བདུད་རྩིའི་རོལ་མཚོ།
，
r ，
ད
" ཅས་
，
- :
--
-r1，
-
, #/ -- ，



བྱོན་པ་ཡིན་ཟེར་བའི་རྣལ་འབྱོར་པ་སྔོ་སངས་རས་ཐོད་ཀྱིས་སྤྲས་པ་ལུས་ལ་
རས་གོས་མིན་པ་མེད་པ་གཅིག་གིས་བདག་རྒྱ་ཚད་ལས་གྲོལ་བའི་གདམས་
ངག་དང་སྨིན་བྱེད་བརྡའི་བྱིན་རླབས་གཏུམ་མོའི་བཀའ་རྣམས་གནང༌། ཞེས་
གསུངས། དེ་ནས་རིམ་གྱི་འཁྲུངས་ཡུལ་དུ་མ་ཡུམ་གྱིས་ད་ནི་ཕྱོགས་གང་
དུའང་མི་ཕེབས་པའི་དམ་བཅའ་ དགོས་ཞེས་གསུངས་པས་ ཤྲཱི་ སྨུག་པོའི་
དགའ་ཚལ་དུ་ལོ་བདུན་དུ་བཅད་རྒྱ་ལ་བཞུགས་ཚུལ་ཞལ་སྔ་ནས། གནས་ཤྲཱི་
སྨུག་པོའི་དགའ་ཚལ་དུ། །ལོ་བདུན་གྱི་བར་དུ་སྒྲུབ་ལ་གཞོལ། །ལམ་རྩ་རླུང་
གསང་སྤྱོད་གཙོ་བོར་སྦྱངས། །ཁོང་མཚན་ལྡན་འགའ་ལ་བཟང་འབྲེལ་བཞག
ཞེས་གསུངས། འདི་སྐབས་ནས་དག་པའི་གཟིགས་སྣང་ལ་རྩ་གསུམ་ལྷག་
པའི་ལྷ་རབ་འབྱམས་ཀྱི་ཞལ་གཟིགས་ལུང་བསྟན་དམ་པའི་ཆོས་ཀྱི་བགྲོ་བ་
དཔག་མེད་མཛད་དེ་མཐོང་ཐོས་དྲན་རེག་གྲོལ་བའི་གདམས་པ་རྡོ་རྗེ་སྙིང་
པོའི་བཀའ་བབས་ཚུལ་འོག་ཏུ་གསལ་བ་བཞིན་ནོ།།
དགུང་གྲངས་ཉེར་དགུར་ཕེབས་པ་ཕྱི་ལོ་
(1625 AD) ཆིག་སྟོང་དྲུག་
བརྒྱ་ཉེར་ལྔ། རབ་བྱུང་བཅུ་པའི་ཁྲོ་བོ་ཞེས་པ་ཤིང་མོ་གླང་ལོ་རྗེ་ཉིད་ཀྱི་
སྐྱབས་གསུམ་ཀུན་འདུས་རྩ་བའི་བླ་མ་འདྲེན་མཆོག་བསོད་ནམས་དབང་པོ་
ཐུགས་དགོངས་ཟག་མེད་གདོད་མའི་ཀློང་དུ་བསྡུས་པའི་ཚུལ་བསྟན་ཞེས་
གསལ།
ས
90



༈ ཧེ་རུ་ཀའི་རྒྱན་ཆས་གསོལ་བ།
རྗེ་ཉིད་ལྷ་བླའི་ལུང་བསྟན་བཞིན་དཔལ་ཧེ་རུ་ཀའི་ཕྱག་རྒྱའི་རྒྱན་དྲུག །
ཁ་ཌ་ཁ། ཌ་མ་རུ། དུང་ཆེན་རྐང་གི་གླིང་བུ། ཁྲག་ཞག་གི་བྱུག་པ། གླང་ཆེན་
གྱི་ཀོ་བ། ཞིང་ཆེན་གྱི་གཡང་གཞི། སྟག་གི་པགས་པའི་ཤམ་ཐབས་སོགས་
ཀྱིས་སྐུ་ལ་བརྗིད་པར་གསོལ་ཏེ་ལྷ་ལྡན་དུ་ཞབས་བསྐྱོད་པས་བཙུན་པ་
བགྲེས་པོ་ཞིག་གིས། སྟོན་པ་ཤཱཀྱ་ཐུབ་པའི་དམ་ཆོས་འདུལ་བར་མི་སློབ་པར་
ཆ་ལུགས་འདི་འདྲ་བྱེད། རྒྱུད་སྡེ་དང་གཞུང་ལུགས་གང་ནས་བཤད། གསོལ་
ཆང་བཞེས་ལུགས། ཤ་ཟ་ལུགས། སྟག་པགས་དང་རོ་རས་སྐྱུགས་བྲོ་དགུ་
དང༌། རྣམ་རྟོག་ལང་དགུས་ལུས་ལ་བརྒྱན། རོ་སྨད་དེ་འདོད་ཆགས་དང་མ་
བྲལ་བ་བྱས། སངས་རྒྱས་བསྟན་པའི་རྐང་འདྲེན་ཁྱེད་འདྲ་ཟེར་ནས་སྣ་ལ་
ཆོས་གོས་བཀབ་ནས་བསྡད། ཡང་། ཁྱེད་ཀྱི་འདི་འདྲའི་ཆས་རྒྱན་བསྟེན་པ་
ལ་དགོས་པ་དང་རྒྱུ་མཚན་གང་ཡོད་སྨོས་དང་ཞུས་པས། གསང་ཆེན་གྱི་རྒྱན་
ཆས་འདི་རྣམས་ཇི་ལྟར་གསོལ་བའི་དགོས་པ་རྒྱུ་མཚན་ཞིབ་པར་ས་བཅད་
ཉེར་བཞིས་བསྟན་ཏེ་བསྟེན་པའི་དགོས་པ་མ་བསྟེན་པའི་ཉེས་དམིགས།
བསྟེན་པའི་ཕན་ཡོན། བསྟེན་བྱའི་དམ་རྫས་མདོ་རྒྱུད་ནས་ཇི་ལྟར་གསུང་
ཚུལ། བུམ་དབང་། གསང་དབང་། ཤེས་རབ་ཡེ་ཤེས་ཀྱི་དབང་། ཚིགས་
དབང་སྟེ་རེ་རེ་བཞིན་གྱི་བསྟེན་བྱའི་དམ་ཚིག་ཏུ་བཤད་ཚུལ། བུམ་དབང་གི་
དམ་ཚིགས་ཀྱི་རྫས་དེ་དག་བཅངས་དགོས་ཚུལ། བླ་མ་ཡི་དམ་གྱི་བྲིས་སྐུ་
འབྲལ་མེད་དུ་་བཅངས་དགོས་ཚུལ། གཡང་གཞིའི་དགོས་པ། དེ་དག་རེ་རེ་



བཞིན་གྱི་དག་པ། ཚངས་སྐྱུད་ཀྱི་དགོས་པ། ཐོར་ཚུགས་ལྕང་ལོ་སོགས་
དགོས་པའི་རྒྱུ་མཚན། ཞག་གི་ཟོ་རིས་དགོས་པའི་རྒྱུ་མཚན། ཁ་ཊཾ་དགོས་
པའི་རྒྱུ་མཚན། གསང་དབང་གི་རྫས་ཇི་ལྟར་བཅངས་ཚུལ། ཌ་མ་རུ་དགོས་
པའི་རྒྱུ་མཚན། ཤེར་དབང་གི་དམ་རྫས་བསྟེན་ཚུལ། གྲི་གུག་གི་དགོས་པ།
ཀ་པ་ལིའི་དགོས་པ། ཤ་ལྔ་བདུད་རྩི་ལྔ་སོགས་བསྟེན་པ། ཚིགས་དབང་གི་
དམ་རྫས་བསྟེན་དགོས་ཚུལ་བཅས་གསལ་པོར་གསུང་པ་རྣམས་གསང་
སྒྲོགས་སུ་འགྱུར་བར་དོགས་ནས་འདིར་མ་བཀོད་ཅིང་གཟིགས་པར་བཞེད་
ན་རྗེ་ཉིད་ཀྱི་གསུང་རྣམ་ཆོས་བརྒྱད་ཚུལ་འཆོས་ཀྱི་གཉའ་གནོན་རིག་པ་
གཅེར་མཐོང་ངོ་སྤྲོད་ཀྱི་ཐོལ་གླུར་གསལ། ཞལ་སྔ་ནས། ང་རང་གིས་གྱོན་
ཚུལ་ཇི་འདྲ་ཞིག་ཡིན་ན། དང་པོར་འཁོར་བར་སྐྱོ་བས་དེའི་རང་བཞིན་རྒྱབ་
ཏུ་སྒྱུར། ངེས་འབྱུང་དང་སྐྱོ་ཤས་དྲག་པོས་རང་རྒྱུད་ནང་དུ་བརྟུལ། དད་པ་
དང་མོས་གུས་འགྱུར་བ་མེད་པས་བླ་མ་སྤྱི་བོར་ཁུར། བསྟན་པའི་གཞི་མ་
འདུལ་བ་ཡིན་པས་མཁན་སློབ་ཀྱི་དྲུང་དུ་རབ་བྱུང་དང་བསྙེན་པར་རྫོགས།
སྡོམ་གསུམ་གནད་ཅིག་ཡོན་ཏན་ཡར་ལྡན་དུ་གོ་བས་བྱང་སྡོམ་དང་རིག་
འཛིན་གྱི་སྔགས་སྡོམ་བླངས། བསྟན་པའི་སྙིང་པོ་གསང་སྔགས་རྡོ་རྗེ་ཐེག་པ་
ཡིན་པར་གོ་སྟེ་གསར་རྙིང་གི་དཀྱིལ་འཁོར་རབ་འབྱམས་ཀྱི་སྨིན་བྱེད་ཀྱི་
དབང་བཞི་ཐོབ། ཕྱི་ནང་གསང་གསུམ་གྱི་མི་འབྲལ་བའི་དམ་ཚིག་གི་རྫས་
བསྟེན་བྱ་དང༌། ཤེས་བྱ་སྒྲུབ་བྱ་ཉེར་ལྔ་ལ་སོགས་པ་ཡལ་བར་མི་འདོར་བར་
བསྟེན་པའི་དུས་ད་ལྟ་ཡིན་པས་བསྟེན་པ་ཡིན། ཞེས་གསུང་པས་བཙུན་པ་
92



དེས་གྱ་མ་དོ་མན་རྒྱུ་རང་མི་འདུག་ཟེར་ནས་སོང་། བླ་མས་གནང་ཚུལ་ཡང་།
བྱར་གྱི་གཞིས་ཀ་ཆོས་གླིང་དུ་སྐུ་སྐྱེ་རིམ་བྱོན་གྱིས་འགྲོ་བའི་དོན་མཛད་ཅིང་
རྫུ་འཕྲུལ་མཐུ་དང་མངོན་ཤེས་ལ་མངའ་བརྙེས་པ་ སྤྲུལ་སྐུ་སྔགས་འཆང་
ཆེན་པོས་བླ་མ་དགོངས་འདུས་སོགས་ཀྱི་གདམས་པ་མང་པོ་གནང་། ཁོང་
རང་ཐུགས་མི་དགྱེས་ཀྱང་དུང་ཆེན་རྐང་གི་གླིང་བུ་དང་བསྒོམ་ཐག་སོགས་
གནང་། ཕྱི་ནང་གི་རྟེན་འབྲེལ་དུ་མ་འབད་མེད་ཤུགས་བྱུང་དུ་འགྲིག ཞལ་སྔ་
ནས། གསང་སྔགས་ཀྱི་ཆས་མང་པོ་གནང་བ་ནས་བཟུང་རྟེན་འབྲེལ་འགྲིག་
པ་ལ་བརྟེན་ནས་བྱར་དྭགས་ཀོང་གསུམ་ལ་རས་རྐྱང་མཛད་དེ་ལོ་གསུམ་བར་
བརྟུལ་ཞུགས་ ཀྱི་ སྤྱོད་པ་མཛད་ ཀྱང་ཉེས་བྱས་ ཙམ་ཡང་མ་བྱུང༌། ཞེས་
གསུངས། མཁའ་འགྲོས་ལུང་བསྟན་ཚུལ་ཡང་། ལྷོ་བྲག་གི་ཆོས་གྲྭ་བྱང་ཆུབ་
གླིང་དུ་བླ་མ་དགོངས་འདུས་ཀྱི་སྒྲུབ་པ་ཆེན་པོ་ཚུགས་ནས་ཉིན་གཉིས་པའི་
ནུབ་ཐོ་རེངས་ཁར་གཟུགས་མི་གཅིག་པ་སྣ་ཚོགས་དང་། ཁྱད་པར་ལུས་ཁྲོ་
གཏུམ་གྱི་ཆ་ལུགས་ལ་ཡིད་འཕྲོག་པའི་ཌཱ་ཀིའི་རྣམ་འགྱུར་ཁྱད་པར་ཅན་ཞིག་
གིས་ལུས་གཅེར་བུ་ལ་ཨང་རག་སྔོན་པོ་དང་དུར་ཁྲོད་གྱི་རྒྱན་ཆ་ཐོ་རེ་ཡོད་པ།
ལག་ན་དར་དཔྱངས་ཀྱི་རྣམ་པ་ཞིག་ཁྱེར་བ་ཁྲག་ལ་བཀལ། ལྕང་ལོ་སྣུམ་
འབོལ་ཐུར་དུ་གྲོལ་བ་ཞིག་མཇལ་ནས་ཁྱེད་རང་གི་ཆ་ལུགས་ཡང་འདི་ལྟར་
བགྱིས་ཞེས་གསུངས། དུས་ཕྱིས་བླ་མ་རྣམས་ཀྱི་བཀའ་ལྡོག་ཏུ་མེད་པར་
བརྟེན་རབ་ཏུ་བྱུང་ནས་དབུ་སྐྲའི་ལྕང་ལོ་སེལ་དགོས་པ་བྱུང་བ་ཡང་། བསྟན་
 ། འདི་གསུང་སྙན་མཆོག་གཟིགས་སྤྲུལ་སྐུ་ཨོ་རྒྱན་དཔལ་འབྱོར་ཡིན་སྙམ་དཔྱད།



པའི་མིག་རྒྱན་ལ་ཕན་ཀྱང་མི་ཁ་སྡང་བ་ན་ཚ་སོགས་བྱུང་བ་འདི་རྟེན་འབྲེལ་
འཆུག་པ་ཡིན་ཞེས་གསལ། གཞན་ཡང་རྗེ་ཉིད་ཀྱི་ཞལ་སྔ་ནས། དེའི་ཚེ་དུས་
ངན་གྱི་སྣང་བ་དང་སྐྱེ་འགྲོའི་སྤྱོད་ཚུལ་ཐ་དག་ལ་སྐྱོ་སྟེ། སྦས་མཐའ་དང་
དབེན་གནས་མཚོ་གླིང་དང་ནགས་ལྗོངས། འཇིགས་རུང་གི་དུར་ཁྲོད་ཉུལ་
བར་སྤྲོ་སྟེ་ཆོས་གོས་རྣམ་གསུམ་ལྷུང་བཟེད་གདིང་བ་ལ་སོགས་པ་རྣམས་
དཔལ་རྡོར་གདན་གཉིས་པའི་མར་མེའི་ཐེས་སུ་ཕུལ། སྔོན་བྱོན་གྲུབ་བརྙེས་
ཀྱི་རྒྱན་དང་ཆ་ལུགས་བསྟེན་ན་ཌཱཀྐི་དང་དམ་ཅན་འདུ། བརྟུལ་ཞུགས་ཀྱི་
སྦྱོད་པས་ཉམས་རྟོགས་ཀྱི་གྲོགས་སུ་འགྱུར། སྨོན་ལམ་དང་རྟེན་འབྲེལ་ལས་
འཕྲོ་བཟང་། དབང་བཞི་ནི་ཐོབ། དབང་དོན་གྱི་ཡེ་ཤེས་ནི་བླ་མས་ངོ་སྤྲོད།
དམ་ཚིག་གི་ཆས་རྒྱན་བསྟེན་པ་ལ་འགལ་བ་ནི་མེད་བསམ། ཞེས་གསུངས་
༈ བསམ་ཡས་ཞིག་གསོ་མཛད་པ། །
རྗེ་ཉིད་ཀྱི་ཞལ་གྱི་བུམ་བཟང་ལས། གཞན་ཡང་ཟབ་ཡངས་ཆོས་གྲྭ་ཆེན་པོ་
ལ་ཞིག་གསོ་ལན་དྲུག་བགྱིས་ཤིང་དེ་དག་གི་སྐབས། རབ་གནས་ ཁྲུས་
གསོལ། བུམ་གཏེར། བཤགས་སྐོངས། ལེའུ་བདུན། ས་ཚ་འབུམ་སྡེ་དང་།
ཞེས་གསུངས་པ་བཞིན་ཐོག་མར་མི་དབང་ཀརྨ་བསོད་ནམས་དཔལ་བརྟན་
ལྕམ་སྲིང་དང་དཔོན་མོ་བུ་ཁྲིད་སོགས་ཀྱི་ཞབས་འདེགས་གཏོང་ཕོད་ཆེན་
1 ཀུན་བཟང་རྣམ་པར་རྒྱལ་བ་སྲིད་ལས་ངེས་པར་སྐྱོ་བས་ཐར་པ་ཆེན་པོའི་གཞལ་མེད་དུ་ཞུགས་པའི་
ཚུལ་ལས་གསལ།
94 .



པོས་ཀ་བ་བརྒྱ་དང་ཉི་ཤུ་ལྔའི་ཁྱོན་གྱི་བསམ་ཡས་མི་འགྱུར་ལྷུན་གྱི་གྲུབ་པའི་
གཙུག་ལག་ཁང་གི་སྐྱར་གསོ་དང་འབྲེལ་རོང་པ་རྫོགས་ཆེན་པ་རིག་འཛིན་
འབྲུག་སྒྲ་བཟང་པོ་ཆུ་བོ་རིའི་ཚེ་ཆུ་ཕུག་ཏུ་བཞུགས་པ་གདན་ཞུས་མཛད་ཀྱང་
ཞབས་བསྐྱོད་པ་མ་བྱུང་ཡང་རྗེ་ཉིད་རྣལ་འབྱོར་དཔོན་སློབ་རྒྱ་ཕྲག་དང༌།
གྲུབ་དབང་སྦྱིན་པ་ཕུན་ཚོགས་སློབ་མ་བཅུ་ཕྲག་གསུམ་གྱིས་རྡོ་བཟོ། ཤིང་
བཟོ་སོགས་མ་འབད་ལྷུན་གྲུབ་དུ་ཚོགས་པས་རྣམ་གཉིས་དཔོན་གཡོག་
བཅས་ཀྱིས་རབ་དུ་གནས་པའི་ཆོ་གའི་བར་རྒྱས་པར་གྲུབ།
ལན་གཉིས་པར་ཤིང་བཟོ་བ་དགུ། ཟངས་བཟོ་བ་ལྔ། བྲིས་བཟོ་བ་གཉིས།
ལྕགས་བཟོ་བ་གཅིག བུ་སློབ་རྣལ་འབྱོར་ཕོ་མོ་བརྒྱ་ཕྲག་ཐལ་བས་ཆོས་ཕྱིར་
དཀའ་བ་སྤྱོད་པ་ལ་མི་ཞུམ་པའི་གོ་ཆ་བརྟན་པོས་དབུ་རྩེ་རྒྱ་ཕིབ་ཀྱི་ལོག་དེར་
ཀ་བ་དགུ་དགུ། ཟངས་ཀྱི་ཝ་ཆུ་ཕུག་རོན་སྐྱོང་གི་ཕྲ་མ་རྣམས་ལ་གསོ་སྦྲན།
ཀ་གཞུ་དང་བཅས་པར་ཤིང་རྩིའི་ཆུ་ཁེབས་ཆུ་གཟར་སོགས་དང༌། གཞན་
ཡང་མི་དབང་ཆོས་རྒྱལ་དཔལ་བཟང་པོས་དགེ་བའི་ཕྱོགས་སུ་འཇུངས་པའི་
གཉེན་པོར་བདོག་པ་གཏོང་སྤོབས་བླ་ན་མེད་པས་སྒྲ་བསྒྱུར་གླིང་དུ་ལྷ་ཚོགས་
གཙོ་འཁོར་ལྔ། བྱམས་པ་གླིང་དུ་ཕྱག་ན་རྡོ་རྗེའི་སྐུ་ཐོག་ཚད་མ། ཁམས་
གསུམ་ཟངས་གླིང་དུ་དངུལ་གདུང་གཉིས། རྫོགས་པའི་སངས་རྒྱས་རིན་ཆེན་
འབྱུང་ལྡན་གཙོ་འཁོར་ལྔའི་སྣང་བརྙན། རྗེ་ཉིད་དང་མཚུངས་མེད་སྦྱིན་པ་
ཕུན་ཚོགས་ཀྱིས་དབུས་རྣལ་འབྱོར་འདུས་པ་རྣམས་ཀྱིས་གསེར་ཆོས་བླ་མ་
95



དགོངས་པ་འདུས་པའི་དཀྱིལ་འཁོར་གཉེན་པོ་ཞལ་ཕྱེས་བདུད་རྩི་སྨན་རིལ་
གྱི་སྒྲུབ་ཆེན་དང་འབྲེལ་བའི་རབ་ཏུ་གནས་པའི་མེ་ཏོག་འཐོར། །
ལན་གསུམ་པར་དད་ལྡན་ཆ་རིགས་མི་དབང་སྐུ་མཆེད་དང༌། ཀརྨ་
ཚེ་རིང་སོགས་ཀྱིས་དངོས་རྫས་འཕོངས་མེད་ཀྱི་བསྙེན་བཀུར་བའི་དབུ་རྩེ་མ་
ཧཱ བྷོ་དྷིའི་དྲུང་དུ་རིན་ཆེན་གཉིས་པ་ལས་གྲུབ་པའི་རྒྱལ་སྲིད་སྣ་བདུན།
རྟགས་རྫས་བརྒྱད། ནོར་བུ་ཆ་བདུན། ལྔ་ ལྡི། ཕྱེ་ཕུར། བ་དན། བླ་བྲེ་
སོགས་དང་། དཔེ་ཧར་དཀོར་མཛོད་གླིང་དུ་གུ་རུ་མཚན་བརྒྱད། ཆོས་རྒྱལ་
ཁྲི་སྲོང་ལྡེའུ་བཙན། མཁན་ཆེན་ཞི་འཚོ་བཅས་ཀྱི་འདྲ་སྐུ་རྣམས་བཞེངས་ཏེ་
དབྱིངས་ནས་ཡེ་ཤེས་པ་སྤྱན་དྲངས་ཏེ་འབྱུང་བཞིའི་གནོད་པ་མ་འབྱུང་བར་
བཞུགས་སུ་གསོལ།
ལན་བཞི་པར་གུ་རུས་མ་འོང་ལྔ་བདོའི་འགྲོ་བ་རྣམས་སྦས་ཡུལ་སྙེགས་
དགོས་གསུངས་པའི་དུས་རྟགས་སུ་ཟབ་ཡངས་ཆོས་གྲྭ་ཆེན་མོའི་ལྷོ་ནུབ་སྐུ་ཚེ་
བརྟན་པའི་མཆོད་སྡོང་ཆུ་སྐྱེས་སྟོང་གིས་སྤུད་པའི་ཆོས་འཁོར་རང་བཞིན་གྱི་
འཁྱོགས་ཏེ་སྲིད་པའི་ཆོས་སྐྱོང་ཆེན་པོའི་ལུང་བསྟན་དང༌། ཆ་རིགས་མི་
དབང་ཆེན་པོའི་བཀས་རྗེ་ཉིད་རྣལ་འབྱོར་ཕོ་མོ་བརྒྱ་ཕྲག་བཅས་ཀྱིས་མཆོད་
རྟེན་འཁྱོགས་པ་བདེ་བླག་ཏུ་སྲོང་། །
ལན་ལྔ་པར་དཔེ་ཧར་དཀོར་མཛོད་གླིང་ལ་ཕྱི་འཁྱམས་གཞལ་བ།
མདོ་འཁྱམས་ལ་ཕྲ་མ། གཞན་ཡང་གསོ་བར་འོས་པའི་གྲུམ་ཆག་ཏུ་སོང་བ་
རྣམས་ལེགས་པར་གསོས། །



ལན་དྲུག་པ་རྗེ་ཉིད་དགུང་གྲངས་ཞེ་བརྒྱད་དུ་ཕེབས་པ་ཕྱི་ལོ་1644 A.D)་
ཆིག་སྟོང་དྲུག་བརྒྱ་ཞེ་བཞི། རབ་བྱུང་བཅུ་གཅིག་པའི་སྒྲོལ་བྱེད་ཞེས་པ་ཤིང་
ཕོ་སྤྲེལ་ལོར་རྗེ་ཉིད་རྣལ་འབྱོར་ཕོ་མོ་བརྒྱ་ཕྲག་དང༌། འཇིམ་བཟོ། དཀར་
བཟོ། ལུགས་བཟོ། ལྕགས་བཟོ། གསེར་བཟོ། ཤིང་བཟོ། གོས་བཟོ་སོགས་
འཕྲུལ་བྱེད་སྤྲུལ་པའི་བཟོ་བོ་བཅུ་ཕྲག་གསུམ་དང་བཅས་བྱ་བ་ལས་ཀྱི་
འཁོར་ལོར་ཞུགས་ཏེ་རིན་ཆེན་སྣ་ཚོགས་ལས་གྲུབ་པའི་ལྡེ་གུ་ལ་གསེར་གྱི་
བྱིབས་བྱུགས་ཀྱི་མཎྜལ་འཁོར་ཡུག་ཐོ་ཉི་ཤུ་རྩ་བརྒྱད། ཞེངས་སུ་ཐོ་བརྒྱད།
ལྕགས་རི་མུ་ཁྱུད་བཀྲ་ཤིས་རྫས་བརྒྱད་རྒྱལ་སྲིད་སྣ་བདུན་གྱིས་མཚན་པ་
དབུས་སུ་ཁང་བཟང་གསེར་ལས་གྲུབ་པ། མེ་དམ། ཏིང་། བ་དན། བླ་བྲེ།།
ལྡ་ལྡི། ཕྱེ་ཕུར་བཅས་དང༌། སྟེང་ཁང་རྣམ་སྣང་གཙོ་འཁོར་གྱི་དྲུང་དུ་གསེར་
དངུལ་སྤེལ་མའི་མཎྜལ། མེ་དམ། ཏིང་། མཆོད་ཀོང་ལ་སོགས་པའི་ཞབས་
འདེགས་ཀྱི་ཁུར་བཟོད་པ་ས་སྐྱོང་ཀརྨ་བསོད་ནམས་དཔལ་བརྟན་སྐུ་མཆེད།
བློན་པོ་ཀརྨ་ཚེ་རིང་། གསོ་རིག་འཛིན་པ་བསྟན་འཛིན་སོགས་ཀྱིས་ཡོ་བྱད་
ལྷུག་པར་སྩལ་ཞིང་ངོ་མཚར་ཤིས་པར་སྐྱོང་བ་དག་རང་དབང་མེད་པར་རྩེ་
མོར་བྱོན་ཞིང་རབ་ཏུ་གནས་པའི་མངའ་གསོལ་དགའ་སྟོན་ཆེན་པོ་རྫོགས་
ལྡན་གྱི་ལང་འཚོ་གསར་དུ་བཞད་པ་ལྟར་གྱུར་ཏོ།།
97



༈ མོན་ཡུལ་མེ་རག་སག་སྟེང་སོགས་སུ་བསྟན་འགྲོའི་
དོན་མཛད་པ། །
དགུང་གྲངས་བཞི་བཅུར་ཕེབས་པ་ཕྱི་ལོ་(1636 AD) ཆིག་སྟོང་
དྲུག་བརྒྱ་སོ་དྲུག རབ་བྱུང་བཅུ་གཅིག་པའི་འཛིན་བྱེད་ཅེས་པ་མེ་ཕོ་བྱི་བའི་
ཧོར་ཟླ་དང་པོར་གྲུབ་པའི་བསྟི་གནས་རྩ་ཕུ་པདྨ་ཆོས་གླིང་དུ་གཏེར་བཏོན་ཨོ་
རྒྱན་གླིང་པའི་རྗེས་སུ་འགྲོ་བའི་རིག་འཛིན་ཐིག་ལེ་སྐྱེ་མེད་དང་། གྲུབ་ཆེན་
ཉི་ཟླ་སངས་རྒྱས་ཀྱི་རྣམ་སྤྲུལ་འཇམ་དབྱངས་མཚན་ཅན་དང་། མཚར་གནས་
སྤྲུལ་སྐུ་རིན་པོ་ཆེ་སོགས་ལ་རྗེ་ཉིད་ཀྱི་དགོངས་གཏེར་བསྟན་བཅོས་རྡོ་རྗེ་
སྙིང་པོའི་ཟབ་ཁྲིད། མེ་རག་སག་སྟེང་གི་དབེན་གནས་འབོ་རང་བསམ་གྲུབ་
ལྷ་རྩེར་བླ་མ་ཀརྨ་བཀྲ་ཤིས་སོགས་ལ་བསྟན་བཅོས་འདིའི་དབང་ལུང་ཁྲིད་
གསུམ་ཚང་བ། ཁྲིད་ཡིག་པདྨ་སྟོང་ལྡན་སོགས་གདམས་པའི་ཟིན་བྲིས་དུ་མ་
ཡང་མཛད། ཁྲིད་ཡིག་་གི་མཛད་བྱང་ལས། ཞེས་འདི་མོན་ཡུལ་པདྨའི་
ལྗོངས། །ཀུན་བཟང་རྣམ་པར་རྒྱལ་བ་ཡིས། །བུ་གཅིག་འཕོ་མེད་བྱ་བྲལ་
གྱིས། །བསྐུལ་བའི་སྣང་ངོར་ལེགས་པར་བཀོད། །ཅེས་གསུངས། མེ་རག་
སག་སྟེང་ནས་མོན་ལ་འོག་ཡུལ་གསུམ་གསང་ལ་འཕེལ་གྱི་རི་ཁྲོད་དུ་བླ་མ་
སྐུ་སྐྱེ་སོགས་མཆེད་པོ་སྤྱི་དང་། ཇོ་བོ་ཀརྨ། ཕྱུག་པོ་ནོར་བུ་སོགས་ཀྱི་བཞེད་
པ་བཞིན་འཇའ་ཚོན་པའི་ཞི་ཁྲོའི་སྒྲུབ་ཆེན། ཡང་ཟབ་དཀོན་མཆོག་སྤྱི་འདུས་
ཀྱི་བཀའ་ཁྲིད། དད་འདུས་ཀྱི་སྐྱ་སེར་དུ་མར་བསྙུང་གནས་དང་མ་ཎི་ཆུ་
98



འཁོར་སོགས་ཀྱིས་ལུས་ཅན་རྣམས་ལ་ཐར་པའི་ས་བོན་བསྐྲུན། བྱང་འབོལ་
རོང་གི་རི་ཁྲོད་ཁྲོམ་སྟེང་སྤྲུལ་པའི་ལྷ་ཁང་སོགས་དབེན་གནས་རྣམས་སུ་སྒྲུབ་
པ། གྲུབ་པའི་གནས་ཆེན་ཐེ་སེ་འོག་ཏུ་གཞི་བདག་རྣམས་ལ་བཀའ་བསྒོ་དམ་
བཞག གུ་རུའི་སྒྲུབ་གནས་པདྨ་གླིང་དུ་གནས་འབྲེལ་དང་གུ་རུ་རིན་པོ་ཆེ།
མཚོ་རྒྱལ་གཉིས་ཀྱི་གཟིམ་ཕུག འགྲོ་མགོན་ཞང་ རིན་པོ་ཆེའི་ཕྱག་བྲིས་
སོགས་ངོ་མཚར་ཅན་གྱི་གནས་རྣམས་སུ་མཆོད་འབུལ་ཟབ་རྒྱས་བཅས་མོན་
ལུག་མགོ་ཐང་། དམར་པོ་བྲག་སྒོ་བརྒྱུད་ལོ་རོ་ལུག་ནག་ནས་གངས་ཅན་
བོད་ཀྱི་ལྗོངས་སུ་ཞབས་པད་བསྐྱོད།
༈ གནས་ཆེན་སེངྒེ་རྫོང་དང་མཁའ་སྤྱོད་རོང་མོ་ལྡིང་དུ་
ཞབས་བསྐྱོད་པ། །
དགུང་གྲངས་ཞེ་བརྒྱད་དུ་ཕེབས་པ་ཕྱི་ལོ་(1644 AD)ཆིག་སྟོང་
དྲུག་བརྒྱ་ཞེ་བཞི། རབ་བྱུང་བཅུ་གཅིག་པའི་སྒྲོལ་བྱེད་ཞེས་པ་ཤིང་ཕོ་སྤྲེལ་
ལོའི་ནང་མཁའ་སྤྱོད་དཔལ་གྱི་འབྲས་མོ་ལྗོངས་སུ་ཞབས་པད་བསྐྱོད་པར་
བཞེད་ཀྱང་ཆོས་སྐྱོང་རྒྱལ་པོ་དཔེ་ཧར་གྱིས་སྦས་ཡུལ་གནས་ཞལ་ཕྱེ་བའི་
སྐབས་སུ་མ་བབས་པའི་ལུང་བསྟན་དང་། རོང་པ་རྫོགས་ཆེན་པ་རིག་འཛིན་
འབྲུག་སྒྲ་བཟང་པོ་ལྷོ་མོན་གྱི་རི་ཁྲོད་དུ་བཞུགས་པ་དང་། མཁའ་སྤྱོད་རོང་མོ་
ལྡིང་དང་གནས་ཆེན་སེངྒེ་རྫོང་དུ་ཞབས་པད་བསྐྱོད་བཞེད་ཀྱིས་ཆོས་གྲྭ་ཆེན་
པོ་དཔལ་གྱི་རྩེ་ཐང་། གཏེར་ཆེན་ཤེས་རབ་འོད་ཟེར་གྱི་གཟིམ་ཆུང་ཚེ་རིང་ཕོ་



བྲང་། འཕྱོང་བུ། ལ་མ། གྲི་གུ། སྒོ་ཐ་དཀར། མདོང་ཁར་རྫོང་བརྒྱུད་རིག་
འཛིན་འབྲུག་སྒྲའི་མཚན་གྱིས་ཕེབས་བསུ་བཅས་ཞབས་པད་བསྐྱོད་དེ་ཉིན་
མཚན་བར་མེད་ཟབ་དགུ་གདམས་པའི་དཀའ་གནས་ཀྱི་བགྲོ་གླེང་མཛད།།
མོན་བུམ་ཐང་དུ་ཞབས་བསྐྱོད་གནས་འབྲེལ་མཛད་དེ་སླར་རིག་འཛིན་འབྲུག་
སྒྲའི་དྲུང་ནས་རྗེ་ཉིད་དཔོན་གཡོག་འགའ་ཡོམ་བུ་རྫའི་ར་བ་རིན་ཆེན་སྤུངས་
པར་ཧོར་ཟླ་ལྔ་བའི་ནང་གུ་རུའི་གཟིམ་ཕུག་ཏུ་ཟླ་བ་ཕྱེད་གཉིས་སྤྲོས་མེད་
རྣལ་འབྱོར་གྱིས་གནས་འབྲེལ། གཞན་ཡང་ཞང་རིན་པོ་ཆེའི་སྒྲུབ་ཕུག ཁོམ་
བུ་གངས་ཀྱི་ར་བ་སོགས་སུ་མཇལ་ ཁ། མ་ལ་དང༌། གན་མ། གན་ཆུང་
སོགས་བརྒྱུད་གུ་རུའི་ཕྱག་རྗེས་བརྒྱ་རྩ་ཡོད་པའི་ཕུག་པ་ཞིག་ཏུ་ཁ་བ་ཤུགས་
ཆེར་བབས་པས་དགུང་ཞག་གསུམ་བཞུགས་མལ་ཕོག གངས་ལ་ཆེན་མོ་
བསམ་གྲུབ་ལ་བརྒལ་ཏེ་ཕུ་ཆེན་མོ་ཞེས་པར་ཞག་གསུམ། ཨོ་རྒྱན་ཕུག་མོ་
ཆེར་ཞག་བདུན་བཞུགས་ཏེ་གུ་རུའི་བཞུགས་ཁྲི། ཚེ་ཆུ། མ་གཅིག་ཆོས་ལྡན་
འབུམ་གྱི་སྒྲུབ་ཕུག ཁམས་སྟོན་ཤེས་རབ་རྒྱལ་མཚན་གྱི་སྒྲུབ་ཕུག གུ་རུ་
རིན་པོ་ཆེའི་སྐུ་དང་ཞབས་རྗེས་རྣམས་ཞིབ་མཇལ། ཧོར་ཟླ་དྲུག་པའི་ཚེས་
བཅུའི་སྔ་དྲོ་གུ་རུ་ཡབ་ཡུམ་ཉམས་སྣང་ལ་མཇལ་ཏེ་གསོལ་འདེབས་ཞིག་
ཀྱང་མཛད། མཁའ་སྤྱོད་རོང་མོ་ལྡིང་གླུ་ལེན་གོང་འོག་གནས་མཇལ་དང་ཧོར་
ཟླ་བདུན་པའི་ཚེས་བཅོ་ལྔར་ཚོགས་ཀྱི་མཆོད་པ་ཀུན་ཏུ་བཟང་པོའི་མཆོད་
སྤྲིན་ལ་འགྲན་བཟོད་པ། གནས་ཆེན་སེངྒེ་རྫོང་ཞེས་མ་ཧཱ་གུ་རུས་འཕྲིན་ལས་
ཕུར་པའི་སྒྲུབ་གནས་སུ་བྱིན་གྱིས་རླབས་པའི་གནས་སུ་རིག་འཛིན་འབྲུག་
100



སའི་མཚན་ཅན་དང་མཇལ་ཏེ་ཟླ་བ་ཕྱེད་དང་གཉིས་བཞུགས་སྐབས་གནས་
ཀྱི་གཟིགས་སྣང་ངོ་མཚར་ཅན་ཞིག་མཛད་པ་སེངྒེ་རྫོང་གསུམ་གྱི་ལམ་ཡིག་
སྙིང་པོ་དོན་གྱི་ཐོལ་གླུར་གསལ། རྦ་རིགས་་མི་དབང་སྐུ་མཆེད་དང་། སྲིད་
པའི་ཆོས་སྐྱོང་ཆེན་པོས་བསམ་ཡས་ཞིག་གསོ་མཛད་དགོས་ལུང་བསྟན་དང་།
གྲྭ་གཞོན་འགའ་དད་ལྡན་ཀརྨ་ཚེ་རིང་གི་ཞུ་འཕྲིན་བཅས་འབྱོར་བས་འབྲུག་
སྒྲའི་མཚན་ཅན་དྲུང་དུ་བྱང་གཏེར་ཚེ་སྒྲུབ་ལྕགས་སྡོང་མ་སོགས་ཞུས་པའི་
ཚོགས་མཆོད་འབུལ་བ་ཞབས་ཏོག་མི་དམན་པ་མཛད་དེ་ཧོར་ཟླ་བཅུ་པའི་
ཚེས་བཅུ་གཅིག་ནས་མོན་ཡུལ་གྱི་རི་རོང་རྣམས་རིམ་པར་བཤགས་ཏེ་མོན་རྩ་
ངུར་བཞུགས་མལ་ ཕོག རྫ་ རིན་ཆེན་སྤུངས་པར་ཚོགས་མཆོད། ལྷོ་ མདོ་
མཁར་ དང་ སེ་ རལ་ ལ་ བརྒྱུད་ འཕྱོང་རྒྱས་ དཔལ་ རི་ དང༌། ཡར་ཀླུང་།
མཆིམས་ཕུ་གུར་དཀར་གྱི་རྩེ་ལ་ཀློང་ཆེན་པའི་བླ་མ་ཡང་ཏིག་ཡིད་བཞིན་
ནོར་བུའི་དབང་། ཡ་མ་ལུང་དུ་འཇའི་མཚན་ཅན་གྱི་ཚེ་སྒྲུབ་ཀྱི་སྒོ་ནས་སྨན་
རིལ་གྱི་སྒྲུབ་པ། དབང་ཆེན་འབར་བའི་ཕོ་བྲང་དུ་ཐུགས་རྗེ་ཆེན་པོ་ངན་སོང་
རང་གྲོལ་གྱི་སྒྲུབ་པ། ཡར་སྟོད་ཐར་པ་གླིང་དང་སྣེའུ་ཚོགས་པའི་དགེ་བའི་
བཤེས་གཉེན་མང་པོ་ལ་ཡང་ཟབ་དཀོན་མཆོག་སྤྱི་འདུས་དང་། རྟ་ཕག་ཡིད་
བཞིན་ནོར་བུའི་སྨིན་གྲོལ་གྱི་རིམ་པ་བུམ་པ་གང་འབྱོའི་ཚུལ་དུ་སྩལ།
༈ ཀོང་ཡུལ་དུ་སྔ་འགྱུར་རྒྱུད་འབུམ་རིན་པོ་ཆེ་གདན་ཞུས་པ།
དགུང་གྲངས་བཞི་བཅུ་ཞེ་དགུར་ཕེབས་པ་ཕྱི་ལོ་(1645 A.D) ཆིག་
སྟོང་དྲུག་བརྒྱ་ཞེ་ལྔ། རབ་བྱུང་བཅུ་གཅིག་པའི་ས་སྐྱོང་ཞེས་པ་ཤིང་མོ་བྱ་
101



ལོའི་ནང་གཙང་རོང་ཕྱོགས་ནས་སྔ་འགྱུར་བསྟན་སྲོག་རྒྱུད་འབུམ་རིན་པོ་ཆེ་
རྩེ་ལེ་སྨིན་གྲོལ་བསྐྱེད་རྫོགས་གླིང་དུ་གདན་ཞུས་ཀྱི་ཞལ་བཞེས་སྔོན་ཆད་ལོ་
ཆེན་གཞན་ཕན་རྡོ་རྗེའི་དྲུང་དུ་ཡོད་པ་སླར་རྒྱུད་འབུམ་རིན་པོ་ཆེ་ད་ལོ་ཅིས་
ཀྱང་གདན་ཞུས་གནང་ཐུབ་པ་ཐུགས་བརྩེས་མི་འདོར་བ་དགོས་པའི་བཀའ་
ཤོག་བརྟན་བཞུགས་ཚིགས་སུ་བཅད་པ་བཅས་ལོ་ཆེན་གྱི་དྲུང་ནས་ཕེབས་པ་
དང༌། ཀོང་རིག་འཛིན་རྩེ་ལེ་སྣ་ཚོགས་རང་གྲོལ་ཞབས་ནས་ཐུགས་བསྐྱེད་
རྣམ་དག་གི་གོ་ཆ་དང་ལྡན་པས་སྔ་འགྱུར་རྒྱུད་འབུམ་གྱི་གླེགས་བམ་རྣམས་
འདི་ཕྱོགས་གདན་འདྲེན་དགོས་དང་ཀོང་ཡུལ་དུ་ཞབས་པད་བསྐྱོད་ཐུབ་པ་
དགོས་ཞེས་རྫོགས་ཆེན་པ་བསོད་ནམས་དབང་པོའི་ཚེམས་མཆོད་རྟེན་རང་
བྱོན་དུ་གྲུབ་པས་གཙོས་གནང་སྐྱེས་གྱ་ནོམ་པ་དང་། གུ་རུའི་ཞལ་ཚབ་སྤྲུལ་
པའི་གཏེར་ཆེན་རིག་འཛིན་འཇའ་ཚོན་སྙིང་པོ་དང་ཀོང་ཡུལ་གྱི་སྒྲུབ་གནས་
རྣམས་སུ་ཞབས་པད་བསྐྱོད་བཞེད་ཀྱིས་ཤེལ་རི་པདྨའི་ཡང་རྫོང་། བསམ་
ཡས། མཆིམས་ཕུ་གུར་དཀར་གྱི་ཕུག་པ་རྣམས་སུ་རྟེན་འབྲེལ་གྱི་སྒོ་ཡངས་
པོར་ཕྱེས་ཏེ་ཧོར་ཟླ་དགུ་པའི་ཉེར་དགུའི་ཉིན་རི་བོ་གཡང་རིལ་སྨུག་པོའི་
མགུལ་ནས་འོན། འཕྱོང་རྒྱས། ཡར་ཀླུང་། ལྗང་མདའ་བརྒྱུད་རྒྱལ་པོའི་ཕོ་
བྲང་ཆས་དཀར་གྱི་ཕྱོགས་སུ་ཞབས་བསྐྱོད། རིམ་པར་ཨེ་རིང་མཐོང་བས་
སྨོན་པ་དང་དྭགས་སྟོད་ཧཱུཾ་པས་ཕེབས་བསུ་དང་ཆོས་བཀའི་འབྲེལ་བ། རྒྱལ་
དབང་བསྟན་འཛིན་ནོར་བུས་དཀར་ཆེན་གྱི་གདན་ས་མཚོ་མེར་སྟེང་དུ་སྐུ་
102



ཚེའི་བརྟན་བཞུགས། གནས་ཆེན་ཆུ་བོ་གཡས་འཁྱིལ་དུར་ཁྲོད་མགོ་དགུར་
འདུས་སྡེར་བླ་མའི་རྣལ་འབྱོར་སོགས་སྨིན་གྲོལ་གྱི་འབྲེལ་བ། འདྲེན་མཆོག་
བསོད་ནམས་དབང་པོའི་གཟིམ་སྤྱིལ་དུ་ཚོགས་སྐོང་གསོལ་འདེབས་བརྒྱ་
ཕྲག་ལས་ཐལ་བ་མཛད། མཁའ་འགྲོ་གསང་ཕུག་གནས་མཇལ་སྐབས་གྲུབ་
ཆེན་ཐང་སྟོང་རྒྱལ་པོའི་རྣམ་སྤྲུལ་བཅའ་བདེ་གྲུབ་ཐོབ་མངྒའི་མཚན་ཅན་གྱི་
དྲུང་དུ་ཚེ་དབང་བརྒྱ་རྩ། གནས་ཆེན་ཟུ་རུ་གདོང་དུ་དགེ་འདུན་འདུས་པས་
གདན་ཞུས་ཀྱི་དུང་མཚོའི་གྲོང་ཁྱེར་དུ་སྨིན་གྲོལ་བསྐྱེད་རྫོགས་ གླིང་ནས་
གདན་ཞུའི་ཆིབས་ཆེན་སོགས་འབྱོར་བས་གྲྭ་ཚངས་ནས་དགེ་འདུན་བརྒྱ་ཕྲག་
དུ་མའི་ཕེབས་བསུ་ལེགས་བྱས་ཀྱི་རྟེན་འབྲེལ་བཅས་སྔ་འགྱུར་གྱི་བསྟན་
སྲོག་རྒྱུད་འབུམ་རིན་པོ་ཆེ་སྨིན་གྲོལ་བསྐྱེད་རྫོགས་གླིང་གི་གཙུག་ལག་ཁང་
ཆེན་པོར་བཞུགས་སུ་གསོལ། གཙང་རོང་ཕྱོགས་ནས་རྗེ་ཉིད་རྣལ་འབྱོར་པ་
དཔོན་གཡོག་བཅུ་གཉིས་ཀྱིས་ཉིན་བཅོ་བརྒྱད་ལ་སྨིན་གྲོལ་བསྐྱེད་རྫོགས་
གླིང་དུ་རྒྱུད་འབུམ་གདན་ཞུས་ཚུལ། རྩེ་ལེ་སྣ་ཚོགས་རང་གྲོལ་གྱི་ ཞལ་
གསུང་རྣམ་ཐར་དྲང་པོའི་ས་བོན་ལས། ཤིང་མོ་བྱ་ལོར་རྗེ་བཙུན་ལོ་ཆེན་དང་
ལྷ་བཙུན་ཆོས་རྗེ་ཀུན་བཟང་རྣམ་རྒྱལ་གཉིས། །བཀའ་བགྲོས་མཛད་ནས་
རྒྱུད་འབུམ་རིན་པོ་ཆེ། །མཐའ་ཁོབ་ཀོང་ཡུལ་སྔ་འགྱུར་བསྟན་བཙས་སུ།
སྤྱན་འདྲེན་བགྱི་བར་དུས་དབང་ལམ་སྟབས་སོགས། །དཀའ་བས་གཞན་
གྱིས་བགྲོད་པར་མི་ནུས་ གཟིགས། །ལྷ་བཙུན་གྲྭ་པ་རྣལ་འབྱོར་པ་བཅུ་
གཉིས། །བརྟུལ་ཞུགས་ཚུལ་གྱི་གླེགས་བམ་རེ་རེ་ཁྱེར། །ཉེར་འཚེ་མེད་པར་
-
-
103



གཙང་ རོང་ གོང་ར་ནས། །རྒོད་ཚང་ཕུག་ཏུ་བཅོ་བརྒྱད་ཞིག་གིས་འབྱོར།
བཀུར་བ་བགྱིས་ཤིང་སྐུ་དྲིན་གསོ་བྱེད་ཀྱི། །ཞུ་ཡིག་ཕུལ་བ་ཡར་ལའང་བདེ་
བར་འབྱོར། །ཞེས་གསུངས། ཧོར་ཟླ་བཅུ་གཅིག་པའི་དམར་ཕྱོགས་ཀྱི་ཚེས་
བཅུ་ལ་རྩེ་ལེ་སྣ་ཚོགས་རང་གྲོལ་དང་མཇལ་ཏེ་བསྐལ་པ་རྒྱ་མཚོར་འཚོ་ཞིང་
བཞེས་པའི་བརྟན་བཞུགས་འབུལ་ཚན་ཟབ་རྒྱས་སུ་ཕུལ། གཞན་ཡང་དྲང་
པོའི་ས་བོན་ལས། དེའི་དགུན་དུས་ལྷ་བཙུན་ཀུན་རྣམ་པ། །དཔོན་སློབ་བཅོ་
ལྔ་ཙམ་གྱིས་རྒྱུད་འབུམ་འཕྲོ། །གདན་དྲངས་ཕེབས་ཏེ་གྲྭ་ཚང་ཡས་མན་ལ།
མང་འགྱེད་མཆོད་འབུལ་བསམ་གྱིས་མི་ཁྱབ་མཛད། །བདག་ལ་རྟེན་གཙོ་སྐུ་
གསུང་ཐུགས་རྟེན་རིགས། །གཙོ་བྱས་དགུ་ཚན་བཅུ་གསུམ་གནང་ཆ་མཛད།
ངོས་ཞལ་ཉིན་མཚན་བཅོ་ལྔ་ཉིན་དང་མཚན། །ཆོས་ཀྱི་བགྲོ་བ་རྒྱུན་མི་ཆད་
པ་དང༌། །བཀའ་འབུམ་ལ་སོགས་བཞེད་པ་གང་མཐུན་པའི། །ཆོས་འབུལ་
སྡིག་ཟས་མིན་པའི་བཀུར་བསྟིས་མཆོད། །འདི་བཟུང་བྱུང་ཆུབ་བར་གྱི་གླེང་
མཆིས་ཀུན། །ཁོ་ཐག་ཆོད་པར་ཞུས་ཏེ་ཡར་ལ་བཞུད། །ཞེས་གསུངས། རྗེ་
ཉིད་ཀྱི་ཞལ་སྔ་ནོས། ཞལ་གྱི་དཀྱིལ་འཁོར་མཇལ་ཏེ་ཟབ་གསང་གསུང་གི་
བདུད་རྩི་མྱོང་ཞིང་། གུང་གི་ཆ་ལ་རྒྱལ་མཆོག་རིག་འཛིན་ཆེན་པོ་གང་ཉིད་ཀྱི་
རྣམ་ཐར་བཀའ་འབུམ་ཡོངས་རྫོགས་ ཀྱི་ལུང་དང༌། གསན་ཡིག་ ཡོངས་
རྫོགས་ཀྱི་ལུང་དང་བཀའ་གཏད་དཔེ་དབང་རྣམས་གནང་ཞིང་བློའི་རེ་བ་
རྫོགས་ལྡན་དུ་གྱུར་ཞེས་ལམ་ཡིག་བདེན་པོ་རྫུན་གྱི་ཀུན་སྤངས་བགྲེས་པོ་
ལས་གསལ་བ་དང་ཞལ་མཐུན། དབུས་ཕྱོགས་སུ་ཞབས་པད་བསྐྱོད་བཞེད་
104



ཀྱིས་ཀ་ངག་དབང་ཕོ་བྲང་དུ་གུ་རུ་ཡབ་ཡུམ་གྱི་ངོ་མཚར་ཕྱག་ཞབས་ཀྱི་རྗེས།
སེང་གཏམ་སྤྲུལ་པའི་ཕོ་བྲང་དུ་རྣམ་འཇོམས་ཕོ་བྲང་། ཁྲོས་མ་ནག་མོའི་སྐུ།
གྲུབ་ཐོབ་བསམ་གཏན་དཔལ་ལེའི་ཞབས་རྗེས། ཉང་གི་གཏེར་བྱོན་གུ་རུའི་
སྐུ་བརྙན་སོགས་ནང་རྟེན་ཁྱད་པར་ ཅན། རྒྱ་ལ་གཤིན་རྗེའི་ཕོ་བྲང་རྒྱ་ལ་
ལྕགས་སྒོའི་སྟེང་། ཆ་གདོང་གཤིན་རྗེའི་ཕོ་བྲང་དུ་ཚོགས་བརྒྱ། གྲུབ་ཐོབ་
གཙང་དབུས་སྨྱོན་པའི་ ཕྱག་ཞབས་ཀྱི་བཀོད་པ། རང་བྱུང་རྡོའི་གཏོར་མ།
ཉང་དང་རཀཱི་གཏེར་བཏོན་གྱི་ཕྱག་ཞབས་ཀྱི་རྗེས། བྱ་ཡུལ་གནས་དང༌།
ཨག་ཚོམ་གནས། གནས་ཆེན་དང་མོ་ལུང༌། གཏམ་གླིང༌། གནས་ཆེན་སྤོ་
སྟེང༌། གུ་རུས་ སྲིན་པོ་བཏུལ་བའི་གཟིམ་ཕུག་ཐིམ་ཞེས་པར་ཚོགས་བརྒྱ་
སོགས་མཆོད་པའི་བྱེ་བྲག་དུ་མ་བཤམས་ཏེ་ཡངས་པའི་རྒྱལ་ཁམས་བདེ་བའི་
རྟེན་འབྲེལ་འགྲིག ནམ་སྙིང་བེ་རོ། མཚོ་རྒྱལ་གསུམ་གྱི་སྒྲུབ་ཕུག ཀོང་ཡུལ་
བསང་ཞེས་པར་བསོད་ནམས་ཆོས་འཕེལ་གྱི་གཟིམ་ཁང་དུ་དྲི་མེད་ཀུན་
དགའི་གཏེར་བྱོན་གུ་རུ་ཡབ་ཡུམ་གྱི་བྱང་སེམས་དཀར་དམར་གྱི་གཏེར་སྒྲོམ།
གུ་རུའི་བཞེས་ཐོད་ནོར་བུ་པདྨའི་ཕྲེང་བ། མ་གཅིག་མཁའ་འགྲོས་གདན་
ཞུས་ ཀྱིས་བདུན་ཕྲག་གཅིག་ཞང་ རིན་པོ་ཆེའི་བཀའ་འབུམ་ཞིབ་མཇལ།
རབ་བྱུང་བཅུ་གཅིག་པའི་མི་ཟད་ཞེས་པ་མེ་ཁྱི་གསར་དུ་བཞད་ནས་གུ་རུའི་
སྒྲུབ་གནས་བཀྲ་ཤིས་ལྐོག་འཕྲང་གི་ཕུག་པར་བཤགས་སྐོང་དང་འབྲེལ་དད་
ལྡན་བརྒྱ་ཕྲག་ལ་ཆོས་ཀྱི་བཀའ་འབྲེལ། སླར་རྩེ་ལེར་ཧོར་ཟླ་དང་པོའི་ཚེས་
བཅུ་ནས་ཉིན་འགའ་འདུས་ཚོགས་སུ་ཚེ་དབང་སྩལ་ཞེས་གསལ། སྤྲུལ་པའི་



གཏེར་ཆེན་རིག་འཛིན་འཇའ་ཚོན་པའི་དྲུང་དུ་ཕེབས་བཞེད་ཀྱིས་ཧོར་ཟླ་དང་
པོའི་ཚེས་བཅོ་ལྔ་ནས་མི་ཉག་སྨད་སྨན་རི་ཆུ་བོ་རྣམས་བརྒྱུད་ཀོང་ཡུལ་ཉིང་
ཁ་སྟག་རྩེར་དཔོན་ཀརྨ་བསྟན་སྲུང་གི་ཕོ་བྲང་དུ་ནང་རྟེན་ངོ་མཚར་ཅན་དུ་མ།
དཔལ་རྣམ་གོང་གི་ཆོས་གྲྭར་སངས་རྒྱས་གླིང་པའི་གཏེར་བྱོན་སངས་རྒྱས་
འོད་སྲུང་གི་རིང་བསྲེལ། ཤོ་རོང་རིག་འཛིན་འཇའི་མཚན་ཅན་གྱི་འཁྲུངས་
ཡུལ་དིང་ནང་ཞེས་པར་རིག་འཛིན་པའི་བཀའ་ཕེབས་སུ། ད་ལམ་རྩེ་ལེ་
མཆོག་གི་སྤྲུལ་སྐུའི་དགོངས་སྦྱར་རྒྱུད་ཀྱི་གདན་སྒྲོལ་ལེགས་པར་གྲུབ་པའི་
བསྟན་འགྲོའི་བྱ་བ་རླབས་ཆེན་མཛད་པ་ཡིད་སྤྲོ། ད་ནི་སྙིགས་མ་ལྔ་བདོ་བའི་
སྐབས་འདིར་ཁོ་བོའང་ལུས་རྒས་པའི་ཟུག་རྡུ་ཆ་ནས་ལྡང་བ་དང་བཅས་
མཚམས་ཤིན་ཏུ་དམ་པར་བགྱིས་ཡོད་པས། དེས་ན་སྔར་ནས་བསྟན་པའི་
ཁུར་ ཕོག་ ཁོ་བོའི་རྒྱལ་ཚབ་དུ་མངའ་གསོལ། དབུག་དབྱུངས། གཟེངས་
བསྟོད་ལ་སོགས་པ་གྲུབ་པའི་ཕ་བུ་ཡེ་ནས་འདུ་འབྲལ་མེད་པ་ཡིན་པས།
ལམ་གྱི་ངལ་བ་བཅས་མ་ཕེབས་པ་དགའ་ཞེས་ཕེབས་ཀྱང་གདན་ས་བང་རི་
འཇོག་པོ་དང་འདབ་ཞོལ་བང་ལྗོངས་ཐང་དུ་རིག་འཛིན་པའི་ཕེབས་བསུ་
བཅས་ཧོར་ཟླ་དང་པོའི་དམར་ཕྱོགས་ཀྱི་ཉེར་ལྔ་ལ་གུ་རུའི་ཞལ་སྐྱིན་གཏེར་
ཆེན་ཆོས་ཀྱི་རྒྱལ་པོ་གསུམ་ལྡན་རྡོ་རྗེ་འཛིན་པ་སྲིད་མཐའི་སངས་རྒྱས་གང་
ཉིད་བསྐལ་བརྒྱར་ཞབས་ཟུང་མི་འགྱུར་བར་ཞིང་འདིའི་རྡོ་ རྗེའི་ཁྲིར་རྟག་
བརྟན་ལྷུན་གྲུབ་ཏུ་བཞུགས་པའི་རྟེན་འབྲེལ་བརྟན་བཞུགས་ཀྱི་འབུལ་སྡེ་
དགུ་ཚན་དགུ་དང་བཅས་ཞལ་དཀྱིལ་མཇལ། ཉིད་ཀྱིས་ཇི་ལྟར་གསན་པའི་
， 106



ལུང་དབང་བཀའ་གཏད་རྗེས་གནང་ཞལ་གདམས་ལུང་བསྟན་རྣམས་ལྷུག་
པར་སྩལ་བ་ཞུས་ཏེ་ཧོར་ཟླ་དང་པོའི་དམར་ཕྱོགས་ཚེས་བཅུ་ལ་བུ་ཆུ་གཏེར་
གྱི་ལྷ་ཁང་དུ་འདུས་པ་བཅུ་ཕྲག་གསུམ་གྱིས་ཐུགས་རྗེ་ཆེན་པོ་ངན་སོང་རང་
གྲོལ་གྱི་སྨན་རིལ་གྱི་སྒྲུབ་མཆོད་མཛད་དེ་ཧོར་ཟླ་གཉིས་པའི་ཚེས་བརྒྱད་ཉིན་
སྨན་རིལ་ཞལ་ཕྱེ་དང་འབྲེལ་བའི་དབང་བཞི་ཡོངས་རྫོགས་སྩལ་བའི་དགའ་
སྟོན་ཚོགས་མཆོད་བཅས་པའི་བསྙེན་བཀུར་ཐུགས་རྗེ་ཆེན་པོའི་སྙིང་པོ་དུང་
ཕྱུར་སོང་བའི་སྐྱེས་བུ་ལབ་སྒྲོན་བསམ་གྲུབ་ཀྱིས་ཞུས། རྣམ་ཐོས་རི་བོའི་ཕོ་
བྲང༌། ཀརྨ་ཕག་རྩ། ཚལ། ཀླུས་སྟོད་ཅེས་པའི་གྲོང་བརྡལ། དགའ་ལྡན་མ་
མོའི་ཆོས་གྲྭ། གུ་རུའི་དབེན་གནས་ཕྱག་སྟོད་སྒྲུབ་ཕུག་རིམ་པར་དུར་ཁྲོད་
མགོ་དགུར་སྐྱ་སེར་འདུས་པ་རྣམས་ལ་ཆོས་བཀའ། ཕོ་བྲང་ཙ་རི་ཏྲའི་གནས་
སྒོ་སླེལ་ལུང་། ཀོང་ཆུང་རགས་ཁ་ལ། ངམ་འདུལ་ཀོང་ཁ་དྭགས་ཤོད་བརྒྱུད་
དྭགས་ཡུལ་དགེར་གྱི་གྲོང་ཁྱེར། རི་བོ་ཤནྟིའི་མགུལ། རང་བྱུང་རབ་བརྗིད་
ཀྱི་དུར་ཁྲོད། ས་དབེན་གུ་རུའི་ཕུག་པ། ཟམ་གདོང་སྤྲུལ་པའི་གྲོང་ཁྱེར།
རྫ་མ་ཡུལ་གྱི་སྐྱེད་ཚལ། ཨེ་གླ་འབྲིང་གི་ཆོས་གྲྭ་ཆེན་པོ། ཨེ་གཞུང་བརྒྱུད་གུ་
རུའི་དབེན་གནས་ཁྲབ་ལ་ངམ་ཤོད་ཕུག་མོ་ཆེར་ཤེལ་བྲག་གི་རྡོ་རྗེ་འཛིན་པ་
ཡང་ཕེབས་བསུར་འབྱོར་བའི་ཤེལ་རི་པདྨ་སྙིང་པོའི་ཡང་རྫོང་དུ་ཞབས་པད་
བསྐྱོད། ཧོར་ཟླ་གསུམ་པའི་ཚེས་བཅུར་འཕྱོང་རྒྱས་དཔལ་རི་དང༌། དགའ་
ལྡན་ཐེག་མཆོག་གླིང་གི་འདུས་སྡེར་འབུལ་བ་ཞབས་ཏོག་ཟབ་རྒྱས་སུ་སྩལ།
ཁྱབ་བདག་རྡོ་རྗེ་འཆང་ཆེན་པོ་ལོ་ཆེན་གཞན་ཕན་རྡོ་རྗེའི་དྲུང་དུ་རྗེ་ཉིད་
107



ཀོང་གནས་འཁོར་བའི་སྐོར་ཞིབ་པར་བརྫོངས་བརྡ་མཛད། འདི་སྐབས་སྦས་
ཡུལ་འབྲས་མོ་ལྗོངས་ཀྱི་སྐྱེད་ཚལ་ཐུགས་ལ་ཤར་བའི་ཉམས་མགུར་ཞིག་
ཀྱང་མཛད། དེ་ལྟར་ལོ་ཆེན་འདིས་རྙིང་མའི་རྒྱུད་འབུམ་ཚར་གསུམ་བཞེངས་
པའི་དང་པོ་གཉིས་བསྟན་རྒྱུན་ལ་དགོངས་ནས་ཁམས་དང་ཀོང་པོར་སྐྱེལ་
བར་མཛད་ཅེས་གསལ་བས་་སྣང་སོག་གོང་གསུམ་པོ་སྔ་འགྱུར་གྱི་བསྟན་
པར་བཀའ་དྲིན་བླ་ན་མེད་པ་མཛད་ཀྱང་དེང་སང་མཚན་ཙམ་ཡང་བག་ལ་ཞ་
ཉེར་སོང་བས་སྙིང་ནས་བཀའ་དྲིན་དྲན་པར་བྱའོ།།
༈ གནས་ཆེན་དུར་ཁྲོད་མགོ་དགུ་ཆགས་བཏབ་ཚུལ།
སྐབས་འདིར་གནས་ཆེན་དུར་ཁྲོད་མགོ་དགུ་ཆགས་བཏབ་ཚུལ་
ཅུང་ཟད་བཤད་ན་འབྲེལ་ཆགས་པས། སྔོན་རྗེ་རང་འབྱུང་རྡོ་རྗེ་དང་ཆོས་རྒྱལ་
རིན་ཆེན་གླིང་པ་སོགས་ཞབས་ཀྱིས་བཅགས་ཀྱང་། ས་ཤིན་ཏུ་གཉན་པའི་
སྟབས་ཀྱིས་སུ་གང་གིས་ཡང་མ་ཆགས་ཤིང༌། གྲོང་པའི་ཕྱུགས་རྫི་སོགས་རེ་
གཉིས་ཕྱིན་ནའང་ཆོ་འཕྲུལ་ཆེན་པོ་མངོན་སུམ་དུ་སྟོན་པ་དང༌། དུས་ཕྱིས་
རྫོགས་ཆེན་པ་བསོད་ནམས་རིན་ཆེན་བཞུགས་ནས་དེར་མྱ་ངན་ལས་འདས།
རྗེ་འདིའི་གདུང་བཞུས་པས་ས་གཞི་དུལ་བར་གྱུར་ཞེས་གྲགས། གཏེར་
བཏོན་པདྨ་གླིང་པ་དང་ཞིག་པོ་གླིང་པའི་སློབ་མ་ཀཿཐོག་བླ་མ་ཤཱཀྱ་རྒྱལ་
མཚན་ཞབས་བསྐྱོད་ནས་བླ་བྲང་ཐོག་གཅིག་མ་བཏབ་ནས་བཞུགས། རྗེ་
1 སྣང་རྩེ་གཏེར་ཆེན་ཞིག་པོ་གླིང་པ། སོག་བཟློག་པ་བློ་གྲོས་རྒྱལ་མཚན། གོང་ར་ལོ་ཆེན་གཞན་ཕན་རྡོ་
རྗེ་གསུམ།
108



རབ་ཏུ་གནས་པའི་ཚོགས་སྐོང་བརྒྱ་ཚར། ཡར་ཀླུང་ས་བྱའི་སྐྱེད་ཚལ་བརྒྱུད་
ཕོ་བྲང་གོང་རི་དཀར་པོར་སྐྱེས་མཆོག་གྲགས་པ་མཆོག་དབྱངས་དང་ཟབ་མོ་
གདམས་པའི་བགྲོ་གླེང་སོགས་བཀའ་འབྲེལ། ཆུ་བོ་རིར་སླར་གྲགས་པའི་
མཚན་གྱི་དྲུང་དུ་བླ་མའི་རྣལ་འབྱོར་དང་འབྲས་མོ་ལྗོངས་ཀྱི་ལམ་ཡིག་གནས་
ཆེན་གེགས་མེད་བགྲོད་པའི་ལུང་བསྟན་བཅས་ཞུས། གམ་པ་ལ་རྩ་བརྒྱུད་
གཙང་རོང་ཀམ་བུའི་ཕུག་པར་རྟ་ཕག་ཡབ་ཡུམ་ལ་བརྟན་མ་བཅུ་གཉིས་ཀྱིས་
བསྐོར་ཞིང་སྔགས་པ་སྔགས་ཆས་ཅན་དུ་མས་ཕེབས་བསུ་བཅས་འབྲས་མོ་
ལྗོངས་སུ་ཕེབས་པ་མནལ་ལམ་དུ་གཟིགས། རོང་ཆུ་ཚན་བརྒྱུད་རིན་སྤུངས་
རྒྱལ་བའི་ཕོ་བྲང་དུ་དཔལ་སྐད་གཉིས་སྨྲ་བ་གོང་ར་བ་གཞན་ཕན་རྡོ་རྗེ་དང་།
རོང་པ་རྫོགས་ཆེན་པ་རིག་འཛིན་འབྲུག་སྒྲ་བཟང་པོ་དང་མཇལ་ཞིང་ཁྱད་
པར་ལོ་ཆེན་གྱི་དྲུང་དུ་སྔ་འགྱུར་རྒྱུད་འབུམ་རིན་པོ་ཆེའི་ཐོག་མཐའ་དཔེ་
དབང་བཀའ་གཏད་སོགས་ཞུས། བསམ་གྲུབ་རྩེ་ནས་གཏིང་སྐྱེས་ཀྱི་གྲོང་
ཁྱེར་དུ་སྤྲུལ་པའི་སྐུ་མཆོག་ནས་ཕེབས་བསུ་བཅས་ཞག་འགའ་བཞུགས་ཏེ་
ནུབ་སྒོ་ཆུ་དམར་གྱི་ལ་ལ་བདེ་བར་བརྟོལ་ཏེ་སྦས་ཡུལ་འབྲས་མོ་ལྗོངས་ཀྱི་ཕྱི་
ཁྱམས་ནུབ་སྒོ་འཇག་མ་ལུང་གི་སྐྱེད་ཚལ་གྱི་ཡང་དབེན་བློ་བདེ་ཨོ་རྒྱན་ཕུག་
པར་ཞི་ཁྲོ་ངེས་དོན་སྙིང་པོའི་བདུད་རྩི་སྨན་གྱི་སྒྲུབ་པ་མཛད་སྐབས་སྨན་གྱི་
བཞུན་ཐིག་བབས་པ་དང་། ཀ་པ་ལིའི་བདུད་རྩི་འཁོལ་ཞིང་ལུད་པ་སོགས་ངོ་
མཚར་བའི་རྟགས་མཚན་དུ་མ་དང་། གཞན་ཡང་མཚུངས་མེད་ཤཱཀྱའི་མཚན་
110



ཅན། གྲུབ་ དབང་ དམ་ པ་ ཀུན་ དགའི་ མཚན་ ཅན། བྲག་ དཀར་ རས་པ།
དབོན་རི་རྡོ་རྗེ་རྒྱལ་མཚན་སོགས་ཀྱི་དྲུང་དུ་རས་ཆུང་སྙན་རྒྱུད་ཀྱི་བརྡ་དབང་
སོགས་ཆོས་བཀའ་དུ་མ་དང༌། ཕར་ཡང་འཇའ་ཚོན་པའི་དཀོན་མཆོག་སྤྱི་
འདུས་སོགས་ཟབ་ཆོས་ཀྱི་བགྲོ་བ་དཔག་མེད་མཛད། ཡང་མག་ནོར་བུའི་
སྐྱེད་ཚལ་དུ་ཐུགས་རྗེ་ཆེན་པོ་ངན་སོང་རང་གྲོལ་གྱི་སྒྲུབ་པ་འདུས་པ་བཅུ་
ཕྲག་དང་བཅས་ཀྱི་ཞབས་འདེགས་ཀྱང་སྒྲུབ་ཆེན་བྲག་དཀར་རས་ཆེན། ཆོས་
མཛད་རྒྱལ་མོ། མདོ་ཁམས་པ་ཆོས་རྒྱ་མཚོ་སོགས་ཀྱིས་ཁུར་དུ་བཞེས། སྦས་
ཡུལ་ལྟེ་བའི་སྒོ་ཕྱེ་བའི་དུས་ལ་མ་བབས་པས་སླར་དབུས་ཕྱོགས་སུ་ཞབས་
པད་བསྐྱོད་པར་བཞེད་པས་བུ་སློབ་རྣམས་ཀྱིས་རབ་ སྐུ་ཚེ་གཏན་དུ་དང་
འབྲིང་ལོ་གཉིས་ཙམ་བཞུགས་པར་ནན་གྱིས་གསོལ་བས་ཟླ་བ་བཞི་ཙམ་
བཞུགས། དེ་ལྟར་ཡང་རྗེ་ཉིད་ཀྱི་ཞལ་སྔ་ནས། དེ་ནས་འབྲས་མོ་གཤོངས་
ཀྱི་འཁོར་ཡུག་གི་གངས་རི་ལས་ཕྱིར་བརྒལ་བའི་སྤང་རི་སྤང་ལྗོངས་ཀྱི་ལ་
ཐོག་སྤྲིན་དང་ན་བུན་འདྲེས་པའི་དཀྱིལ་ཞིག་ཏུ། གྲོགས་སྔ་མ་རྣམས་ཕར་
སོང་ཕྱི་མ་རྣམས་ཚུར་བྱོན། ཡུལ་འབྲས་མོ་གཤོངས་ཀྱི་གངས་རིའི་འཁོར་ལོ་
རྣམས་རིམས་ཀྱི་ལ་ལུང་གིས་ཆོད་དེ་ཤུལ་དུ་ལུས། དེ་ལྟར་ཡིད་ཕྲེང་བཞིན་དུ་
ལྡོམ་བུའི་སྤྱོད་པ་ཁོ་ནའི་ངང་ནས་ཕྱོགས་ཐམས་ཅད་ལས་རྣམ་པར་རྒྱལ་བའི་
རྒྱལ་ཁབ་ཀྱི་གྲོང་ཁྱེར་བསམ་གྲུབ་རྩེ་གཞོལ་དུ་བསླུ་བྲིད་སྒྱུ་མའི་མཛའ་མོ་ལ་
ཡིད་མ་ཆགས་པར་བླ་མ་ཁམས་གསུམ་གཡུལ་རྒྱལ་བས་འཚོ་ཐལ་གྱི་མཐུན་
1 གསུང་མགུར་མཆོག་དམན་འགྲོ་བའི་ཚོགས་པར་གདམས་པ་ལས་གསལ།
11



རྐྱེན་སྩལ་བ་བདག་གིར་བྱས་ཏེ། གནས་ཆེན་ཕུར་མོའི་ཆོས་རྫོང་དུ་རྡོ་སོལ་
ཅོང་ཞིའི་སྦྱོར་བའི་བཅུད་ཀྱིས་འཚོ་བའི་ངང་དུ་གནས་འབྲེལ་སྒྲུབ་མཚམས་
སུ་འགྱངས་མི་ཐུང་བར་ཕྱི་ནང་གི་འདུ་རྫི་གཡེང་བ་ལོག་པ་ཐ་དག་སྤངས་ཏེ།
སྒོ་གསུམ་དབེན་པ་གསུམ་གྱི་ཏིང་ངེ་འཛིན་ལ་མཉམ་པར་བཞག་པས་འཁོར་
བར་དུབ་པའི་ངལ་བསོས་ཤིང༌། ཞེས་དང་། གཞན་ཡང་བསྲུང་འཁོར་གནམ་
ལྕགས་རྡོ་རྗེའི་ཐོ་ཆེན་ཟབ་མོ་དག་སྣང་གི་སྐོར་ལོག་འདྲེན་ཀླད་འགེམས་
ལས། དེ་ཡང་ལྕགས་སྦྲུལ་གྱི་ལོ་ལ་སྤྱི་དང་བྱེ་བྲག་གི་དུས་འཚུབ་པའི་རྟགས་
ཁྱད་པར་ཅན་བྱུང་སྟེ་བློས་མ་བཟོད་པར་དཔལ་འབྲས་མོ་གཤོངས་ཀྱི་ཁ་
བསྟོད། འཇག་ལུང་གོང་མར་སྨན་རིལ་གྱི་སྒྲུབ་པ་བཙུགས། རིག་འཛིན་
འཇའ་ཚོན་པའི་ཟབ་གཏེར་མང་པོའི་ཆོས་ཞལ་ཕྱེས་བོད་འབངས་བདེ་བའི
སྨོན་ལམ་བཏབ། དེ་ཡང་སྦས་ཡུལ་ལྟེ་བའི་སྒོ་མ་ཕྱེ་བར་བརྟེན་སླར་ཡང་
གཙང་གི་ཕུག་མོ་ཆོས་རྫོང༌། ཕུང་པོ་རི་བོ་ཆེ་སོགས་སུ་ལེགས་པའི་རྟེན་
འབྲེལ་ཟབ་མོ་འགྲིགས་ཀྱང་། ཞེས་གསུངས། སླར་དགུང་གྲངས་ལྔ་བཅུར་
ཕེབས་པ་ཕྱི་ ལོ་(1646 AD) ཆིག་སྟོང་དྲུག་བརྒྱ་ཞེ་དྲུག རབ་བྱུང་བཅུ་
གཅིག་པའི་མི་ཟད་ཞེས་པ་མེ་ཁྱི་ཧོར་ཟླ་གསུམ་པའི་ནང་ཀོང་ཡུལ་ཤིང་ལོའི་
ཚལ་ནས་དབུས་ཕྱོགས་སུ་ཞབས་པད་བསྐྱོད་དེ་སྟོན་པ་ཤཱཀྱ་ཐུབ་པའི་ལུང་
བསྟན་དང་། ཁྱད་པར་རཏྣ་གླིང་པའི་གཏེར་ལུང་ལས། དུས་མཐར་ང་ཡི་
སྤྲུལ་པ་མཆེད་བཞི་ནི༔ སྨོན་ལམ་སྟོབས་ཀྱིས་རིམ་པར་འགྲིགས་འགྱུར་ན༔
གནས་ཆེན་དེ་ཡི་སྒོ་ནི་ཕྱེ་བར་འགྱུར༔ ཞེས་དང་། གཅིག་ནི་དགེ་སྦྱོང་འགྲོ་བ་
112



འདུལ་ཚུལ་དུ༔ སྣ་ཚོགས་ཐབས་ཀྱིས་འགྲོ་ལ་ཕན་འདོགས་ཤིང་༔ སྟོབས་
ཆེན་ཚུལ་གྱིས་འགྲོ་མང་གནས་འདིར་འཁྲིད༔ ཅེས་པའི་ཨོ་རྒྱན་ཆེན་པོའི་
བསླུ་མེད་རྡོ་རྗེའི་ལུང་དང་། གཞན་ཡང་སྤྲུལ་པའི་གཏེར་ཆེན་འཇའ་ཚོན་པའི་
ཞལ་སྔ་ནས། འོ་ཧྭ། ལྷོ་མོན་གྱི་མཚམས་དང་སྦས་ཡུལ་སྙེགས་ཤིག་འགྲོ་བ་
སོ་སོའི་ཀུན་སྤྱོད་ངན་པ་དང་ཉོན་མོངས་པའི་ལས་སྣང་རྒྱལ་བ་རྣམས་ཀྱིས་
ཆོས་ཀྱི་ཕུང་པོ་དེ་ཙམ་ཞིག་གསུངས་ཀྱང་། ལས་འབྲས་བསླུ་བ་མེད་པ་ལ་
དགག་ཏུ་མ་བཏུབ་པར་བརྟེན་ད་ནི་མྱུར་དུ་ཧོར་སོག་མཐའ་མི་ཚན་ཆེ་བ་འོང་
དུ་ཉེ་ཞིང་། དུས་མཐའི་སྐྱེ་འགྲོ་རྣམས་སྡུག་བསྔལ་གྱི་འདམ་དུ་ཚུད་པར་
འགྱུར་བས། བུ་སློབ་སྦྱིན་བདག་ཤ་ཚ་དགོས་ཉེ་རྣམས་ཀྱི་ཆགས་ཞེན་སྤངས་
ལ་སྦས་ཡུལ་དབེན་པའི་ཕྱོགས་སུ་སོང་ཞིག་ཞེས་གསུང་པའི་བཀའ་རྣམས་
ལེགས་ པར་ཐུགས་ ལ་སིམ་སྟེ་མཁའ་སྤྱོད་དཔལ་གྱི་འབྲས་མོ་ལྗོངས་སུ་
ཕེབས་བཞེད་ཀྱིས་ཤེལ་རི་ལྷའི་ལྡིང་ཁང་དུ་བཅད་རྒྱ་ལ་བཞུགས་པའི་གྲུབ་
པའི་དབང་ཕྱུག་རྗེ་བཙུན་སྦྱིན་པ་ཕུན་ཚོགས་ཞིང་འདིའི་མཐའ་མའི་མཛད་པ་
བསྟན་ པས་སྐུ་གདུང་རིན་པོ་ཆེར་ཞུགས་འབུལ་སོགས་དགོངས་རྫོགས།
ཤེལ་རི་པདྨ་སྙིང་པོའི་རྫོང་དུ་རྟེན་གསུམ་གསར་རྙིང་རྣམས་ལ་ཁྲུས་གསོལ་
རབ་གནས། ཧོར་ཟླ་ལྔ་པའི་ཚེས་བཅུའི་ཚོགས་མཆོད་དང་འབྲེལ་བུ་སློབ་
རྣམས་ལ་ཞལ་གདམས་དམ་རྫས་མྱོང་གྲོལ་དུ་མ་སྩལ་བའི་ཚེས་བཅུ་གསུམ་
ཉིན་རྣལ་འབྱོར་པ་བཅོ་ལྔ་བཅས་གནས་དེའི་རྡོ་རྗེ་འཛིན་པས་ཆིབས་རྟ་དང་
1 འབྲས་ལྗོངས་ལམ་ཡིག་རབ་གསལ་ཉིན་བྱེད་འབར་བའི་འོད་སྟོང་།
113



ཞལ་ཏ་སྐྱེལ་ཐུང་གནང་བའི་ངོས་ལེགས་སྤང་པོའི་ལ་ལ་སྐྱེལ་ཐུང་དུ་ལྷགས་
པ་རྣམས་ལ་ཞལ་གདམས་དཔྱིས་ཕྱིན་པར་སྩལ་ཏེ་དུང་ཆེན་རྐངགི་གླིང་བུའི་
ཤུགས་གླུ་བཅས་བསམ་ཡས་མཆིམས་ཕུ་པདྨའི་ནགས་ལྗོངས། བྲག་དམར་
ཀེའུ་ཚང་། དགེ་གུ་གོང་། བློན་ཆེན་གུར་དཀར་སོགས་སུ་མཆོད་པའི་སྤྲིན་
ཕུང་ཟད་མི་ཤེས་པ་བཤམས། བསམ་གྲུབ་བདེ་བ་ཆེན་པོའི་ཕོ་བྲང་དུ་ས་
གསུམ་ན་འགྲན་པའི་ཟླ་དང་བྲལ་བ་དཔལ་གོང་ར་བ་ལོ་ཆེན་གཞན་ཕན་རྡོ་
རྗེ་དང་མཇལ་ཏེ་རྡོ་རྗེ་སྙིང་པོའི་གཏུམ་མོ་མེ་དཔུང་འཁོར་ལོའི་གདམས་པ་
ཕུལ། ལོ་ཆེན་གྱི་ཞལ་སྔ་ནས། འན་བུ་ནི་ན་སོ་རྒས་པ་དང་བཅས་སྦས་ཡུལ་
དུ་བགྲོད་པ་ཞིག་མ་འབྱུང་དོགས། རྗེ་ཉིད་ཀྱང་དེང་དུས་སེམས་ཅན་ཐམས་
ཅད་སྐྱབས་མེད་མགོན་དང་བྲལ་ཏེ་མུན་པའི་གླིང་དུ་གྱུར་པའི་སྐབས་འདིར།
སྦས་ཡུལ་དུ་ཞི་བདེ་དོན་གཉེར་ཁོ་ན་གནང་བས་མི་འོང་བ་སྤྱིར་དང༌། སྒོས་
རྒན་པོ་ལ་ཆེན་མ་རྒྱབ་ཚུན་ཅིས་ཀྱང་སྔར་ལུགས་ཀྱི་ཧར་ཕེབས་ཚུར་ཕེབས་
དགོས་ཞེས་བཀའ་སྩལ་ཏེ་དཔག་ཚད་ཀྱི་བར་ཞབས་སྐྱེལ་དུ་ཕེབས།
རྒྱལ་ཁབ་ཆེན་པོ་ཤེལ་མཁར་རྒྱང་རྩེའི་ཉེ་འདབ་སྡོང་པོ་ཞེས་པའི་ཀླུ་
ལྡིང་དུ་སྦས་ཡུལ་འབྲས་མོ་གཤོངས་ཀྱི་གནས་ཀྱི་བཀོད་པ་ཉམས་སྣང་ལ་
གཟིགས་པའི་མག་སྤོག་ཏུ་ཟླ་བ་ཕྱེད་དང་གཉིས་རིག་འཛིན་འཇའ་ཚོན་པའི་
གཏེར་བྱོན་དཀྱིལ་འཁོར་ཡོངས་རྫོགས། དཔལ་མགོན་མ་ནིང་གི་སྲོག་དབང་
སྐབས་ཆོ་འཕྲུལ་ཡང་ཆེར་བྱུང་། དད་ལྡན་གནམ་ལྕགས་འཁོར་ལོ་དྲག་
འབེབས་ཀྱི་བསྐུལ་བའི་རྡོ་རྗེ་སྙིང་པོའི་སྨིན་གྲོལ་སྩལ་སྐབས་བུ་སློབ་དོན་
114



གྲུབ་ཚེ་རིང་ནས་རྒྱ་གར་གྱི་སྤྲུལ་པའི་བཟོ་བོའི་ལག་འཕྲུལ་ལས་གྲུབ་པའི་
སྲིད་ན་རིན་ཐང་བྲལ་བའི་ ཆ་ལང་ཞིག་ཀྱང་ཕུལ། སྦས་ཡུལ་འབྲས་མོ་
ལྗོངས་སུ་ཕེབས་པའི་འབྲི་ཡག་མཛོའི་གཙོས་མཁོ་དགུའི་ཡོ་བྱད་མ་ཚང་མེད་
པའི་མཐུན་རྐྱེན་སྐལ་ལྡན་གནམ་ལྕགས་སོགས་ཡབ་ཡུམ་སྐུ་ངོ་ཀུན་གྱིས་
སྩལ་བའི་དགེ་རྩ་འཁོར་གསུམ་ཡོངས་དག་ཆེན་པོར་རྒྱས་བཏབ། ཧོར་ཟླ་
བདུན་པའི་ཚེས་བཅོ་ལྔའི་ཉིན་རྗེ་ཉིད་སྤྱོད་ཞྭ་སྙིང་ཞུ་སྣང་སྲིད་ཟིལ་གནོན་ཁ་
་ཁ། སྟག་གི་ཤམ་ཐབས། ཅང་ཏེའུ། དུང་ཆེན་རྐང་གི་གླིང་བུ་སོགས་ཧེ་རུ་
ཀའི་ཆས་ཀྱིས་གནས་ཆེན་ཟར་རིའི་ཉེ་འདབ་ཏང་ཏང་གི་སྤང་གཤོངས་གྱི་
བར་མི་དབང་ཡབ་ཡུམ་གཉིས་ཀྱང་ཕེབས་སྐྱེལ་དུ་བསྐྱོད། སྲས་ སྟོད་ཀྱི་
འབྲོག་རྣམས་བརྒྱུད་འཇིགས་རུང་གི་རོང་ཞིག་ཏུ་བཞུགས་མལ་མཛད་པའི་
གཟུགས་མི་མངོན་པའི་ངར་སྐད་ཆེ་བའི་ཆོ་འཕྲུལ་ཤུགས་ཆེར་བྱུང་། སྤང་
གཤོངས་སྨིག་མའི་ཚལ་རྣམས་བརྒལ་བའི་སྦས་ཡུལ་འབྲས་མོ་ལྗོངས་ཀྱི་ངོ་་
མཚར་ཡོན་ཏན་དུ་མས་བརྒྱན་པའི་གངས་རི་རྣམས་མཇལ་ཏེ་ཡན་ལག་
བདུན་པ་དང་སྐུ་གསུམ་ཞིང་གི་བཀོད་པ་ཀུན་བཟང་མཆོད་སྤྲིན་དུ་ཕུལ་བའི་
འདབ་ཆགས་དཀར་པོ་ཞིག་གིས་གནས་ཀྱི་ལམ་སྣ་ཁྲིད་ཅེས་གསལ། འབྲིང་
མཚམས་ཚ་མཚོ་རྣམས་བགྲོད་གཏིང་སྐྱེས་ཆོས་ཀྱི་རྒྱལ་པོས་ལུགས་གཉིས་ཀྱི་
བསླབ་སྟོན་གནས་ཆེན་བགྲོད་པའི་ཡོ་བྱད་མཐུན་རྐྱེན་བཅས་སྩལ་བའི་ཟར་
དཔོན་ཆེན་གྱིས་གདན་ཞུས་བཞིན་དད་འདུས་སྐྱ་སེར་ཕོ་མོ་དུ་མར་ཟབ་མོའི་
ཆོས་ཀྱི་འབྲེལ་བས་འཁོར་བ་མཐའ་ཅན་དུ་མཛད་དེ་སྐྱིད་རོང་དུ་ཕྱག་ན་
1 འདི་འབྲས་ལྗོངས་དོ་ལུང་ཕྱོགས་སོགས་སུ་ ཡོད་དམ་སྙམ།



པདྨོའི་སྐུ། གུ་རུ་ཡབ་ཡུམ་ཆོས་ རྒྱལ་འཁོར་བཅས་ཀྱི་ཆིབས་རྗེས་རྣམས་
མཇལ་ཏེ་ཚོང་འདུས་ཁག་བཞིའི་འདུས་མདོ་སྒོག་ཐང་ཞེས་པའི་གྲོང་ཁྱེར་དུ་
འདུས་པ་རྣམས་ལ་ཆོས་བཀའི་འབྲེལ་བ་དང་ཚོགས་ཀྱི་མཆོད་པ་རྒྱས་པར་
བཤམས།
ཆུ་དམར་རོང་བརྒྱུད་ཡང་མག་ནོར་བུའི་སྐྱེད་ཚལ་དུ་ཧོར་ཟླ་དགུ་པའི་
ཚེས་བཅུའི་ཉིན་དབང་ཆོས་ཀྱི་འབྲེལ་བ་དང་ཚོགས་ཀྱི་མཆོད་པ་བཤམས་
པའི་འབྲས་མོ་ལྗོངས་ཀྱི་བར་སྒོ་སྒེ་ལ་སྨན་བཟང་དུ། ལུང་ཟིན་སྤྲུལ་པའི་
རྣལ་འབྱོར་མཆེད་བཞིའི་ཡ་གྱལ་ཁམས་གསུམ་ཆོས་ཀྱི་རྒྱལ་པོ་མངའ་བདག་
སེམས་དཔའ་ཆེན་པོ་ཕུན་ཚོགས་རིག་འཛིན་དང་གསེར་ཞལ་མཇལ། རྗེ་ཉིད་
ཀྱི་ཞལ་སྔ་ནས། བར་སྒོ་སྒེ་ལ་སྨན་བཟང་དུ་མངའ་བདག་ཆོས་ཀྱི་རྒྱལ་པོ་
ཁྲི་སྲོང་རྗེའི་གདུང་ལས་རིམ་པར་བྱོན་པའི་ཁམས་གསུམ་འགྲོ་བའི་མགོན་པོ་
ཕུན་ཚོགས་རིག་འཛིན་དང་མཇལ། ཟབ་མོ་བླ་ན་མེད་པའི་ཡང་དག་པའི་
གཏམ་གྱིས་འབྱམས་ཀླས་ཤིང་ མི་ཕྱེད་པའི་དད་པ་བཟང་པོ་ཐོབ། ཞེས་
གསུངས་སོ།།
འབྲས་མོ་ལྗོངས་ཀྱི་གནས་ཆེན་ཕུ་ཆུ་དཀར་གྱི་སྤང་གཤོངས་དང་མཁའ་
སྤྱོད་དཔལ་གྱི་རྫོང་རི་བརྒྱུད་དགུང་གྲངས་ལྔ་བཅུར་ཕེབས་པ་ཕྱི་ལོ་(1646
A.D) ཆིག་སྟོང་དྲུག་བརྒྱ་ཞེ་དྲུག རབ་བྱུང་བཅུ་གཅིག་པའི་མི་ཟད་ཞེས་པ་
མེ་ཁྱི་ཧོར་ཟླ་བཅུ་པའི་དགའ་བ་དང་པོ་ཚེས་གཅིག་གི་ཉིན་མཁའ་སྤྱོད་དཔལ་
1 འབྲས་ལྗོངས་ལམ་ཡིག་རབ་གསལ་ཉིན་བྱེད་འབར་བའི་འོད་སྟོང་།
116



གྱི་འབྲས་མོ་ལྗོངས་ཀྱི་སའི་ཐིག་ལེ་ཡུག་བསམ་གསེར་གཤོངས་མཐིལ་དུ་
ཐོག་མར་ཞབས་མཐིལ་གསེར་གྱི་འཁོར་ལོ་བསྐྱོད་དེ་ལང་འགྲོ་དཀོན་མཆོག་
འབྱུང་གནས་ཀྱི་ གདུང་ལས་བྱོན་པའི་སྔགས་འཆང་མཐུ་སྟོབས་དབང་པོའི་
གཟིམ་ཁང་དུ་བཞུགས་མལ་ཕོག སྦས་ཡུལ་འབྲས་མོ་གཤོངས་གླིང་ཡངས་
པར་ཆབ་སྲིད་ལུགས་གཉིས་ཀྱིས་དབང་བསྒྱུར་བའི་ཆོས་ཀྱི་རྒྱལ་པོ་ཕུན་
ཚོགས་རྣམ་རྒྱལ་ཡབ་སྲས་བློན་འཁོར་དང་བཅས་འདོད་ཡོན་མི་ཟད་རྒྱན་གྱི་
ཚོགས་མཆོད་བསམ་གྱིས་མི་ཁྱབ་པ་དང་སྲིད་ན་རིན་ཐང་དང་བྲལ་བའི་ནོར་
དབྱིག་གི་རིགས་བྱེད་མང་དུ་སྤྲོས་ཏེ་གསེར་ཞལ་ཐོག་མར་མཇལ་བའི་དགེ་
མཚན་གྱི་དཔལ་དུ་ཐོབ། གཞན་ཡང་མངའ་བདག་ཕུན་ཚོགས་རིག་འཛིན་
པའི་༸གདུང་སྲས་ཁྲི་བཀྲ་ཤིས་རྣམ་རྒྱལ་དཔལ་བཟང་པོའི་སྡེ་དང་རྣལ་འབྱོར་
མཆེད་བཞིའི་ཡ་གྱལ་ཀཐོག་རིག་འཛིན་ཆེན་པོ་ཆོས་རྗེ་ཀུན་ཏུ་བཟང་པོ་
སོགས་ལྗོངས་འདིའི་བླ་ཆེན་དང༌། མིའི་ལུས་ལ་རྫུ་འཕྲུལ་ཡ་མ་ཟུང་དུ་སྟོན་
ནུས་པའི་བསྟན་པའི་སྦྱིན་བདག་ཆེན་པོ་མོན་”ཐེ་ཀོང་ཟ་ལང་སོགས་མི་ཆེན་
ཆེ་དགུ་རྣམས་ཀྱིས་ཕེབས་བསུའི་དགའ་སྟོན་གངས་ཅན་ལྗོངས་སུ་མཁན་
སློབ་ཆོས་གསུམ་ཞལ་འཛོམས་པའི་སྐབས་ལ་འགྲན་བཟོད་པའི་མཆོད་ཡོན་
ཉི་ཟླ་ཟུང་གི་རྟེན་འབྲེལ་མ་འབད་ལྷུན་གྱིས་གྲུབ། སླར་ཆོས་ཀྱི་རྒྱལ་པོ་ཕུན་
ཚོགས་རྣམ་རྒྱལ་མི་འཇིགས་གདོང་ལྔས་བཏེགས་པའི་གསེར་ཁྲིར་མངའ་
1འདིའི་གདུང་བརྒྱུད་ཕུག་བསམ་ཕྱོགས་ཡོད་ངེས་དཔྱད་གཞི་ཆེ། 2མངའ་བདག་ཆོས་རྒྱལ་བྱམས་པ་
བསྟན་འཛིན། 3འདིའི་མི་བརྒྱུད་འཁྲུལ་མེད་ལས་མཆེད་པ་སྟོབས་འབྱོར་ཤེས་ཡོན་གྱིས་དབེན་ཀྱང་
དེང་སང་བཀྲ་ཤིས་སྡིངས་སུ་རེ་ཟུང་ལས་བརྒྱུད་པ་ཆད་ཉེར་འདུག
_117



གསོལ་བའི་ཆོ་ག་ཟབ་རྒྱས་དང་ རིག་འཛིན་འཇའ་ཚོན་པའི་གཏེར་བྱོན་
དཔལ་མགོན་མ་ནིང་གི་ལས་ཚོགས་ལ་བརྟེན་པའི་བདུད་རྩི་སྨན་གྱི་སྒྲུབ་པ་
དང་འབྲེལ་ཆོས་རྒྱལ་ཉིད་དང་། སྔགས་འཆང་མཐུ་སྟོབས་དབང་པོ། མངའ་
བདག་ཁྲི་བཀྲ་ཤིས་རྣམ་རྒྱལ། ཆོས་རྗེ་ཀུན་ཏུ་བཟང་པོ་སོགས་ལ་ཟབ་མོའི་
གདམས་ཁྲིད་སྩལ་བའི་སྒྲུབ་ཆེན་དངོས་གཞིའི་དུས་གཞུང་ལས་གསུངས་པའི་
རྟགས་མཚན་རྣམས་ངེས་ཤེས་འདྲོངས་བར་བྱུང་།
ཡུག་བསམ་ནོར་བུའི་སྒང་དུ་ཐོག་མར་འབྲས་ལྗོངས་ཀྱི་ས་ཕུད་རྡོ་ཕུད་
ལས་གྲུབ་པའི་མཆོད་སྡོང་གསར་དུ་གྲུབ་པའི་རབ་ཏུ་གནས་པའི་ཆོ་ག་ཡང་རྗེ་
ཉིད་ཀྱིས་དབུས་ལྗོངས་འདིའི་སྐྱེས་ཆེན་གྲུབ་པའི་ས་ལ་བཞུགས་པ་རྣམས་
ཀྱིས་རེ་མོས་སུ་མཛད་པའི་མཚན་ཡང་མཆོད་རྟེན་་བཀྲ་ཤིས་འོད་འབར་
ཞེས་ཐོགས།
༈ སྦས་ཡུལ་འབྲས་ལྗོངས་ཀྱི་གནས་མཐིལ་བྲག་དཀར་
བཀྲ་ཤིས་སྡིངས་སུ་ཞབས་པད་བསྐྱོད་པ།
ཧོར་ཟླ་བཅུ་གཅིག་པའི་ཡར་ཚེས་དང་པོའི་ཉིན་སྦས་ཡུལ་འབྲས་མོ་གཤོངས་
ཀྱི་ནོར་འཛིན་གྱི་ལྟེ་པ་སྔོན་བྱོན་རྒྱལ་བློན་བྱང་སེམས་རྣམས་ཀྱི་བཞུགས་ཁྲི།
དགོངས་འདུས་ཆེ་མཆོག་པདྨ་བཛྲ་རྩལ་གྱི་ཕོ་བྲང་ངོ་མཚར་བྲག་རི་ལྗོན་ཤིང་
1 དེང་སང་རྒྱ་གར་དབུས་གཞུང་རྙིང་རིགས་སྲུང་སྐྱོབས་བརྟག་དཔྱད་ལས་ཁང་གིས་གཅེས་འཛིན་
བདག་བཟང་དུ་སོང་།
118



ཐམས་ཅད་ལྷའི་ཕོ་བྲང་རང་བྱུང་དུ་གྲུབ་པ་གཤིན་རྗེར་ཕྱོགས་པའི་བྲག་རི་
ཟླ་གམ་དབྱིབས་ཅན་ཞིག་ལ་ངོ་མཚར་ཅན་གྱི་རིས་དང་གཏེར་གྱི་ལྡེ་ྋམིག་
གིས་སྤྲས་པ། འཕགས་ཡུལ་དུར་ཁྲོད་བསིལ་བའི་ཚལ་དང་རྣམ་དབྱེར་མ་
མཆིས་པའི་ཕ་བོང་ཞིག་ལ་སྟག་དོམ་གཟིག་སོགས་གཅན་གཟན་དུ་མའི་རྗེས་
རང་བྱུང་དུ་གྲུབ་པའི་འཇིགས་རུང་གི་བཀོད་པ་ཡོངས་སུ་རྫོགས་པ་དུར་ཁྲོད་
བསིལ་བའི་ཚལ། ཕྱོགས་བཞིར་ཨོ་རྒྱན་ཆེན་པོའི་མི་འགྱུར་བའི་བཞུགས་ཁྲི་
བཞི་དང་མཚམས་བཞིར་གུ་རུའི་ཕྱག་འཁར་ལས་གྲུབ་པའི་ཙན་དན་གྱི་སྡོང་
པོ་བཞིའི་དྲི་བསུང་ཕྱོགས་ཐམས་ཅད་དུ་འཐུལ་བས་སྐྱེ་དགུ་རྣམས་ལ་ཟག་
མེད་ཀྱི་བདེ་བ་སྟེར་བ། དབུས་སུ་ཕ་བོང་གྲུ་བཞི་པ་མི་འགྱུར་གཡུང་དྲུང་
དགའ་བའི་རིས་མཚན་པ། ཆོས་ཀྱི་རྒྱལ་པོ་ཨིནྡྲ་བྷོ་དྷི་ལ་ཀླུའི་བུ་མོ་མཛེས་
ལྡན་མས་ཕུལ་བའི་བསམ་འཕེལ་ཡིད་བཞིན་གྱི་ནོར་བུ་སོགས་ཆོས་ནོར་དམ་
རྫས་ཀྱི་གཏེར་ཁ་བསམ་གྱིས་མི་ཁྱབ་པས་འཕྱུར་བུར་གཏམས་པ་ངོ་མཚར་
ཡོན་ཏན་བརྗོད་པའི་མཐའ་ལས་འདས་པ། དུས་གསུམ་ཀུན་མཁྱེན་པདྨ་
སམྦྷ་བས་མགྲིན་པའི་ཆོས་དུང་དཀར་པོ་དགུང་དུ་བཏེགས་ཏེ་ལན་གཅིག་
མིན་པར་ཡང་ཡང་བསྔགས་བརྗོད་མཛད་པའི་བྲག་དཀར་བཀྲ་ཤིས་སྡིངས་
སུ་ཞབས་པད་བསྐྱོད་དེ་གུ་རུ་ཡིད་བཞིན་ནོར་བུའི་བསླུ་མེད་རྡོ་རྗེའི་ལུང་ལས་
1ཕྱོགས་བཞི་ལས་ལྷོ་ཕྱོགས། 2 ལྡེ་མིག་ཡིན་ཞེས་ཐེ་བོང་ལས་ཆེ་ཙམ་པའི་རྡོ་རིལ་དབྱིབས་འདི་འདྲ་
ཡ་མཚན་ཅན་ཞིག་འདུག་ཀྱང་རབ་བྱུང་བཅུ་དྲུག་པའི་ཤིང་སྟག་ཕྱི་ལོ་(1974A.D)ནང་འབྲས་
ལྗོངས་ཆབ་སྲིད་ཤོར་བའི་སྔ་ལྟས་འདྲར་ཀླ་ཀློའི་ཀུན་སྤྱོད་ངན་པའི་སྐྱེས་བུ་འགས་གཏོར་ཤིག་བཏང་བའི་
ཤུལ་ཙམ་ཡོད།
119



གསུངས་པ་བཞིན་སྦྱིན་བསྲེག་བརྒྱ་རྩ། ཁྲུས་གསོལ། ཚོགས་བརྒྱ། བསྐང་
བརྒྱ། མདོ་གཟུངས། བཀའ་ཐང་། བཀའ་ནན་རབ་བརྗིད། ལྷ་སྲིན་དམ་
བསྒྲགས་དང་། གནས་ཀྱི་བཀོད་པ་གཏན་ལ་ཕབས་པའི་དག་པའི་གཟིགས་
སྣང་ལ་གངས་རི་མཛོད་ལྔའི་སྤོ་འཇའ་ཕུང་འོད་ལྔ་འཁྲུགས་པའི་ཀློང་ནས་གུ་
རུ་ཡིད་བཞིན་ནོར་བུའི་མཚན་དཔེའི་བཀོད་པ་མཇལ་ཚུལ་རྗེ་ཉིད་ཀྱི་ཞལ་སྔ་
ནས། དེའི་ཚེ་དྲི་མེད་རབ་ཏུ་དཀར་བའི་གངས་རི་རིན་པོ་ཆེ་མཛོད་ལྔ་ནོར་
བུའི་ཁང་བཟང་སྔོ་སངས་འཁོར་ལོ་རྟོལ་བའི་རྩེ་ནས་རྒྱལ་བ་ཀུན་གྱི་ཐུགས་
རྗེའི་སྤྱི་གཟུགས་དམ་པ་པདྨ་འབྱུང་གནས་གང་གིས་བདག་བློའི་ཐེ་ཚོམ་གྱི་དྲྭ་
བ་གཅོད་ཕྱིར་འཇའ་འོད་ཀྱི་ཟེར་ཀློང་འཁྲུགས་པའི་ཀློང་ནས་འགྱུར་མེད་ཡེ་
ཤེས་ཀྱི་ཐིག་ལེ་ལེགས་པར་བཏབ་པས། ཆོས་ཀྱི་རྒྱལ་པོ་ཕུན་ཚོགས་རྣམ་
རྒྱལ་ལ་སོགས་དེར་འདུས་པའི་སྐལ་ལྡན་གྱི་སྐྱེས་བུ་ཀུན་གྱིས་མཇལ་ཏེ་
ཐམས་ཅད་ཀྱང་དགའ་བས་རབ་ཏུ་ མྱོས་པར་གྱུར། ཞེས་གསུངས། རིག་
འཛིན་འཇའ་ཚོན་པའི་གཏེར་བྱོན་ཚེ་སྒྲུབ་གནམ་ལྕགས་རྡོ་རྗེ་དངོས་གྲུབ་
ཀུན་འདུས་ཀྱི་བདུད་རྩི་སྨན་གྱི་སྒྲུབ་པ་དང་འབྲེལ་བའི་ཕྱི་ནང་གསང་བའི་
རྟགས་མཚན་ངོ་མཚར་བའི་ནུབ་མཐའོ་མ་ལ་མཎྜལ་ཞལ་བསྒྱུར། དཀྱིལ་
འཁོར་ཞལ་ཕྱེ། དངོས་གྲུབ་ལེན་ཆོག་བཅས་རྒྱལ་བའི་སྲས་པོ་ཁྲི་བཀྲ་ཤིས་
རྣམ་རྒྱལ་དཔལ་བཟང་པོ། ཀཿཐོག་རིག་འཛིན་ཆེན་པོ་ཆོས་རྗེ་ཀུན་ཏུ་བཟང་
པོ། ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་གྱིས་མཚོན་བསྐལ་པ་དུ་མའི་
1 འབྲས་ལྗོངས་ལམ་ཡིག་རབ་གསལ་ཉིན་བྱེད་འབར་བའི་འོད་སྟོང་།
120



ལེགས་སྤྱད་ཀྱི་མཐུ་སྨིན་པའི་འདུས་པ་རྣམས་ལ་སྒྲུབ་ཁོག་ལས་ཇི་ལྟར་བྱུང་
བའི་དམ་རྫས་མྱོང་གྲོལ་གྱི་རིམ་པ་རྣམས་སྩལ་བའི་མཐུན་རྐྱེན་མཁོ་དགུའི་
བདོག་པ་འཕངས་མེད་ལྷུག་པར་བཤམས་པའི་བསྟན་པའི་སྦྱིན་བདག་གི་
ཁུར་ཡང་ལྗོངས་འདིར་ཆབ་སྲིད་ལུགས་གཉིས་ཀྱི་མངའ་དབང་བསྒྱུར་བ་ཆོས་
ཀྱི་རྒྱལ་པོ་ཕུན་ཚོགས་རྣམ་པར་རྒྱལ་བའི་སྡེས་ཞུས། སླར་ཧོར་ཟླ་བཅུ་གཅིག་
པའི་ཚེས་བཅོ་ལྔའི་ཉིན་བཀྲ་ཤིས་སྡིངས་ཀྱི་གནས་རི་རྣམས་ལ་ཁྲུས་གསོལ་
མངའ་འབུལ་གྱི་ཆོ་གའི་རྟེན་འབྲེལ་མཛད་ཚུལ་ཞལ་སྔ་ནས། ཉ་ཡོངས་སུ་
གང་བའི་ཉིན་སླར་ཡང་བཀྲ་ཤིས་རྫས་རྟགས་བརྒྱད་ལ་སོགས་པའི་ཕྱི་ནང་
གི་མཆོད་རྫས་དངོས་འབྱོར་ཡིད་སྤྲུལ་དཔག་ཏུ་མེད་པ་ཐོགས་ཤིང་ཚོགས་ཀྱི་
འཁོར་ལོ་དཔག་ཏུ་མེད་པ་བཤམས་ཏེ་སྐལ་ལྡན་ཚོམ་བུ་བརྒྱ་ཕྲག་མང་པོ་
དང་བཅས། བཀྲ་ཤིས་ནོར་བུའི་ཟ་མ་ཏོག་དེ་ཉིད་ལ་ཁྲུས་གསོལ་མངའ་
འབུལ་སོགས་བགྱིས་སྐབས། ཁོར་ཡུག་མི་ཟད་པའི་མཐའ་ཀླས་པར་ལྷའི་མེ་
ཏོག་གི་ཆུན་པོའི་ཆར་དང། དྲི་ཞིམ་གན་སྤོས་ཀྱི་ངེད་ལེགས་པར་བརྡལ་བ་ལ་
ཇི་ལྟར་རྗེས་སུ་ཆགས་པའི་མིའམ་ཅི་དང༌། ལྷ་དང་། ཀླུ་དང་། གྲུལ་བུམ་གྱི་
ཚོགས་ཀྱང་སྤྲིན་བཞིན་གཏིབ་པོ་ལས། དེའི་མོད་ལ་འདུས་པའི་ཁྲོམ་ཆེན་
རྣམས་ལ་ལ་ནི་གླུ་ལེན། ལ་ལ་ནི་ཤོན་རྩེ། ལ་ལ་ནི་བྲོ་བརྡུང་། བསྒོམ་ཕྲུག་
གྲྭ་གཞོན་གྱི་ཚོགས་ཀྱང་གཏད་མེད་ཀྱི་རིག་པ་འཛིན་གཏོད་དང་བྲལ་ཏེ་ལ་
1 ལམ་ཡིག
11



ལ་ནི་མགུར་ཐེན། ལ་ལ་རྦད་ཤོད། ལ་ལ་ནི་གར་བསྒྱུར། ཀུན་ཀྱང་རྣམ་
གྲོལ་ཡེ་ཤེས་ཀྱི་སྒྱུ་མ་འབའ་ཞིག་གི་དུས་འདའ་བར་གྱུར། ཞེས་གསུངས་སོ།།
འདི་སྐབས་ཁྲི་བཀྲ་ཤིས་རྣམ་རྒྱལ་གྱིས་ཞུས་པའི་བསྟན་རབ་རྒྱ་མཚོ་དང་
མཁས་མཆོག་རྒྱུ་སྐར་ཕྲེང་བའི་སོགས་ཞལ་གདམས་དང༌། ཆོས་རྒྱལ་གྱིས་
མཚོན་པའི་མཆོག་དམན་སྐྱ་སེར་ཕོ་མོ་རྣམས་ལ་དུས་ཁྲིམས་ཡན་ལག་བརྒྱད་
པ་དང་བྱང་སེམས་ཀྱི་སྡོམ་པ་ཕོག་པའི་རྒྱལ་བའི་སྲས་སུ་དབུག་དབྱུངས།
གྲུབ་པའི་དབང་ཕྱུག་༸བིར་ཝ་པའི་སྣང་བརྙན་ཕ་བོང་ཞིག་ལ་བསྐྲུན་པའི་ཚེ་
གྲུབ་ཐོབ་དེ་ཉིད་མཁའ་དབྱིངས་འོད་ལྔའི་ཟེར་ཀློང་འཁྲུགས་པའི་ཀློང་ནས་
ཞལ་དཀྱིལ་མཇལ། གཞན་ཡང་མགོན་པོ་དང་མ་མོའི་རྡོ་སྐུ་བཞེངས་ཏེ་རབ་
ཏུ་གནས་པའི་མེ་ཏོག་འཐོར་བས་མགོན་པོ་ལྕམ་དྲལ་མངོན་སུམ་ཐིམས་པའི་
གཟིགས་སྣང་ངོ་མཚར་ཅན་བྱུང་ཞེས་གསལ།༸ རིག་འཛིན་སྲོག་སྒྲུབ་ཀྱི་ལོ་
རྒྱུས་དགོངས་པའི་ལྡེ་མིག་ལས། མ་མོ་དང་མགོན་པོའི་སྐུ་ས་འོག་ནས་བཏོན་
ཏེ་ མི་ཚད་ གཉིས་འགྱུར་ཙམ་ལ་སྤྱན་འབྱེད་དང་རབ་གནས་སྐྱར༔ ཞེས་
གསུངས་པ་དང་དགོངས་པ་གཅིག་ཡིན་ནམ་སྙམ། མཁན་སློབ་ཆོས་གསུམ་
གྱི་སྐུ་བརྙན་ངོ་མཚར་ཅན་བཞེངས་ཏེ་རབ་ཏུ་གནས་པའི་རྟེན་འབྲེལ་དགའ་
སྟོན་གྱི་དཔལ་་ལ་སྤྱོད་སྐབས་ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་གྱིས་
བསྐུལ་བའི་བསྟན་པ་རྒྱས་བྱེད་ཀྱི་སྨོན་ལམ་ཉིན་བྱེད་སྟོང་གི་རང་ཞལ་ཞེས་
1དེང་སང་པདྨ་ཡང་རྩེ་ཕྱོགས་སུ་ཆད་ཤོད་སྲོལ་མཆིས། 2 མཆོད་རྟེན་མཐོང་བ་རང་གྲོལ་ཉེ་འགྲམ་རང་
བྱོན་འགའ་ཞིག་མཇལ་དུ་ཡོད་པའི་ཁྲོད་དུ་ཡོད་ངེས་དཔྱད། 3ཡང་གསང་གི་རྣམ་ཐར་འཇའ་འོད་གུར་
ཁང་ལས།4གསུང་རྒྱུན་དུ་ཡོད་པའི་བསྟན་པ་རྒྱས་བྱེད་སྨོན་ལམ་རྒྱས་པ་སྲིད་གཞི་ . གཙུག་རྒྱན་མ།
122



བྱ་བ་འདི་ཡང་མཛད། མཆོད་ཡོན་ཉི་ཟླ་ཟུང་གཅིག་དགོངས་པ་གཅིག་གྱུར་
གྱི་ཡངས་པའི་རྒྱལ་ཁམས་སྤྱི་དང༌། བྱེ་བྲག་གངས་ལྗོངས་བོད་ཀྱི་བསྟན་
འགྲོའི་བདེ་ཐབས་སུ་བྱིན་རླབས་ཚན་ཁ་འབུམ་དུ་བརྡལ་བ་མཐོང་ཐོས་དྲན་
རེག་གྲོལ་བར་བསྔགས་པའི་རྒྱལ་བའི་མཆོད་སྡོང་ཆེན་པོ་མཐོང་ ་བ་རང་
གྲོལ་སྔ་ན་མེད་པའི་ངོ་མཚར་རྨད་དུ་བྱུང་བ་འདི་གྲུབ་པའི་རབ་ཏུ་གནས་པའི་
ཆོ་ག་ཡང་ལུང་ཟིན་སྤྲུལ་པའི་རྣལ་འབྱོར་མཆེད་གསུམ་གྱིས་མཛད་པའི་ཡ་
མཚན་བརྗོད་ལས་འདས་པའི་རྟགས་མཚན་མངོན་དུ་གྱུར།
ས
།
༈ ཡུག་བསམ་སྒྲུབ་སྡེ་གསང་སྔགས་རྡོ་རྗེ་གདན་
ཆགས་བཏབ་པ།
དགུང་གྲངས་ང་གཅིག་ཏུ་་ཕེབས་པ་ཕྱི་ལོ་(1647 AD) ཆིག་སྟོང་དྲུག་
བརྒྱ་ཞེ་བདུན། རབ་བྱུང་བཅུ་གཅིག་པའི་ཐམས་ཅད་འདུལ་ཞེས་པ་མེ་མོ་
ཕག་ལོ་གསར་དུ་བཞད་པའི་དགའ་སྟོན་དང་། རྗེ་འདི་སྔོན་ཆད་གྲྭ་སློབ་སྦྱིན་
པའི་བདག་པོ་རྣམས་ཀྱིས་གདན་ས་ཞིག་བཏབ་སྟེ་བཞུགས་ཞེས་ཡང་ཡང་
གསོལ་བ་བཏབ་ཀྱང་ཞལ་བཞེས་མ་མཛད་མོད། མཁའ་སྤྱོད་དཔལ་གྱི་
འབྲས་མོ་གཤོངས་ཀྱི་ནོར་འཛིན་གྱི་ལྟེ་བ་ཡུག་བསམ་ནོར་བུ་སྒང་གི་དབེན་
པའི་ཡོན་ཏན་དུ་མས་ཕྱུག་པའི་རིའི་སྤོ་ལ་ཆོས་ཀྱི་རྒྱལ་པོ་ཕུན་ཚོགས་རྣམས་
རྒྱལ་གྱིས་གསོལ་བའི་ངོར་གདན་ས་ལས་ཆགས་སྔ་བ་སྒྲུབ་སྡེ་གསང་སྔགས་
1འདིའི་དཀར་ཆག་ཞིག་ཀྱང་མཛད་པ་དེང་སང་དཔེ་རྒྱུན་མཆིས།
123



རྡོ་རྗེ་གདན་རྟེན་དང་བརྟེན་པར་བཅས་ལེགས་པར་གྲུབ་པའི་རབ་ཏུ་གནས་
པའི་ཆོ་ག་ཡང་ཧོར་ཟླ་གཉིས་པའི་ཉེར་ལྔའི་ཉིན་རྗེ་ཉིད་ཀྱིས་དབུསལྗོངས་
འདིའི་གྲུབ་པའི་སྐྱེས་ཆེན་རྣམས་མགྲིན་གཅིག་ཏུ་མཛད། དེ་ལྟར་ཡང་རྗེ་ཉིད་
ཀྱི་ཞལ་སྔ་ནས། དེའི་ཚེ་ཆོས་རྒྱལ་ཕུན་ཚོགས་རྣམ་རྒྱལ་དང་གྲྭ་རིགས་
རྣམས་ཀྱིས་མགྲིན་གཅིག་ཏུ། བླ་མ་རིན་པོ་ཆེ་ལགས། སྔོན་གྱི་དུས་སུ་ནི་
གནས་གཅིག་ལ་ངེས་པ་མེད་པའི་ཇོ་བོ་བཀའ་གདམས་པའི་དགེ་བའི་བཤེས་
གཉེན་ལྟ་བུའམ། མི་ལ། ཁ་རག ལོ་རྒོད་ལྟ་བུའི་རྣམ་ཐར་ཁོ་ནས་དུས་
འདའ་བའི་ངང་ནས་ཡངས་པའི་རྒྱལ་ཁམས་གང་དང་གང་དུ་མཆོག་དམན་
བར་མ་དང་བཅས་པའི་གདུལ་བྱ་རྣམས་སྨིན་གྲོལ་གྱི་ལམ་ཕྱིན་ཅི་མ་ལོག་
པར་བཀོད་པར་མཛད་པ་ནི་བཀའ་དྲིན་ཆེ་ལགས། ད་ནི་གུ་རུ་རིན་པོ་ཆེས་
ཀྱང་སྙིགས་དུས་ཀྱི་འགྲོ་བ་རྣམས་སྦས་པའི་ཡུལ་ལ་སོང་ཞིག་པའི་བཀའ་
ཆེམས་ནན་ལྟར་དུ་གནང་འདུག་པ་ལྟར། ད་ལམ་གནས་ཆེན་འདི་ལྟ་བུར་
རང་ཅག་རྣམས་ཀྱི་གདན་ས་སྒྲུབ་སྡེ་ཞིག་ཅིས་ཀྱང་གསོལ་བ་འདེབས་སོ།
ཞེས་ཡང་དང་ཡང་བསྐུལ་བ་དང་། གུ་རུ་རིན་པོ་ཆེས་ཀྱང་། གནས་དེར་ལྷ་
ཁང་མཆོད་རྟེན་སྒྲུབ་སྡེ་བཙུགསཿ བོད་ཡུལ་ལོ་བརྒྱའི་བར་དུ་བདེ་བར་
འགྱུར༔ ཞེས་གསུང་འདུག་པ་བཞིན། སྔོན་ཆད་ས་ཐེབ་གང་ལ་བདག་འཛིན་
སྤངས་བ་ཡིན་ཀྱང་ད་ལམ་འདིར་སྒྲུབ་སྡེ་ཞིག་ཅིས་ཀྱང་འདེབས་པར་བྱ་
དགོས་ཏེ་ཇི་ལྟར་བསྐུལ་བ་བཞིན་བཏབ། ཧོར་ཟླ་གཉིས་པའི་ཉེར་ལྔ་ལ་རབ་
1 ལམ་ཡིག
124



ཏུ་གནས་པ་དང་བཅས་བགྱིས། ཅེས་གསུངས་སོ།། ཁྲི་བཀྲ་ཤིས་རྣམ་རྒྱལ།
ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་སོགས་དད་འདུས་སྐལ་ལྡན་རྣམས་ལ་
ཉིད་ཀྱི་བསྟན་བཅོས་རྡོ་རྗེ་སྙིང་པོ་སྤྲིན་གྱི་ཐོལ་གླུའི་གདམས་པ་སྤྱོར་དངོས་
རྗེས་གསུམ་ཚང་བར་སྩལ། སྒྲུབ་སྡེ་འདིར་སྒོ་གསུམ་དབེན་པ་གསུམ་གྱི་
བཅད་རྒྱ་ལ་བཞུགས་པའི་དག་པའི་གཟིགས་སྣང་ཁྱད་པར་ཅན་བྱུང་ཚུལ་
གཞན་དུ་གསལ། ཁྱད་པར་མེ་ཕག་ཧོར་ཟླ་ལྔ་པའི་ཚེས་བདུན་གྱི་ཐོ་རངས་
ཀྱི་ཚེ་གུ་རུ་རིན་པོ་ཆེ་ཞལ་མཇལ་ནས་གནས་ཆེན་གྱི་ལྟེ་བ་ངོས་འཛིན་གྱི་ཐེ་
ཚོམ་གཅོད་ཕྱིར་དྲི་བ་མཛད་ཚུལ་སོགས་དག་པའི་གཟིགས་སྣང་འཆར་ཚུལ་
རྣམས་འདིར་བཀོད་པའི་འོས་མིན་པས་གཟིགས་པར་བཞེད་ན་ཡང་གསང་གི་
རྣམ་ཐར་རང་རིག་དག་སྣང་གི་གན་མཛོད་འཇའ་འོད་ཀྱི་གུར་ཁང་ཞེས་པར་
གསལ།
༈ འོག་མིན་གསང་ཆེན་པདྨ་ཡང་རྩེ་དགོན་ཆགས་བཏབ་ཚུལ། །
དེ་ཡང་རྗེ་ཉིད་དང་ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་མཆོད་ཡོན་ལྷན་དུ་
གནས་ཀྱི་ལྟེ་བ་བྲག་དཀར་བཀྲ་ཤིས་སྡིངས་ཀྱི་ནུབ་ཕྱོགས་གདན་ས་གཉིས་
པ་གནས་ཆེན་པདྨ་ཡང་རྩེའི་གཞལ་མེད་ཁང་དུ་ཞབས་པད་བསྐྱོད། ལུང་ཆེན་
ལུང་ཕྲན་བརྒྱ་རྩའི་དབུས་གཙུག་ལག་ཁང་གསར་དུ་བསྐྲུན་ཏེ་རྟེན་གྱི་གཙོ་བོ་
སྟོན་པ་བཅོམ་ལྡན་འདས། གུ་རུ་རིན་པོ་ཆེ། འཕགས་མཆོག་སྤྱན་རས་
གཟིགས། ཚེ་དཔག་མེད། ཕྱག་ན་རྡོ་རྗེ། གསེར་གྱི་གདུང་རྟེན། བྱང་ཆུབ་
125



མཆོད་རྟེན་སོགས་བཞེངས་ཏེ་བསྟན་པའི་གཞི་མ་དགེ་འདུན་གྱི་སྡེ་བཙུགས།
དེ་ལྟར་ཡང་གསང་བའི་རྣམ་ཐར་དངུལ་དཀར་གྱི་མེ་ལོང་ལས། བྲག་དཀར་
བཀྲ་ཤིས་སྡིངས་དང་ཉེ་བའི་ཆར། །གནས་ཆེན་པདྨ་ཡང་རྩེའི་གཞལ་མེད་
ཁང་། །འདབ་ལྡན་ལམ་དབྱིབས་འཁོར་ལོའི་རྩིབས་སྟོང་འབར། །རྒྱ་མཚོའི་
གོས་ཅན་ཆུ་སྐྱེས་འདབ་སྟོང་གདལ། །ཕྱོགས་མཚམས་མ་ལུས་བཀྲ་ཤིས་
བརྒྱད་ཀྱི་བཀྲ། །ལུང་ཆེན་ལུང་ཕྲན་བརྒྱ་རྩ་བརྒྱད་ཀྱི་དབུས། །དྲི་ཡི་གཙང་
ཁང་ས་སྤྱོད་སྤྲུལ་པའི་ཞིང་། །ངོ་མཚར་བཀོད་པའི་རྒྱན་མཆོག་ལྷ་ཚོགས་ནི།
དཔལ་ལྡན་རྡོ་རྗེ་གདན་པ་པདྨ་འབྱུང་། །གྲུ་འཛིན་དགྱེས་དང་འཆི་བདག་
འཇོམས་པའི་དཔལ། །གསང་བའི་བདག་དང་གསེར་གྱི་གདུང་རྟེན་བཞེངས།
བྱང་ཆེན་མཆོད་རྟེན་ལྟ་ན་སྡུག་པ་དང་། །ངན་འགྲོའི་འཇིགས་ལས་སྐྱོབས་
པའི་ཀཾ་ཎི་བཞེངས། །ཅེས་གསུངས་སོ། །རྒྱལ་རབས་དྭངས་ཤེལ་མེ་ལོང་
ལས། དེ་ནས་སྐབས་ཅིག་རྫོགས་ཆེན་འཇིགས་མེད་དཔའ་བོ་བོད་ལ་ཕྱིར་
ཕེབས་མཛད། དེ་རྗེས་མཁན་རོལ་པའི་རྡོ་རྗེ་དང༌། ཆོས་རྒྱལ་ཕྱག་རྡོར་རྣམ་
རྒྱལ་ལྷན་རྒྱས་གཉིས་ནས་ཡེ་ཤུའི་འདས་ལོ་(1705 AD)ཤིང་བྱ་ལོར་སྔོན་
ལྷ་བཙུན་སྐབས་ཀྱི་དགོན་པ་དེ་ནས་ཤར་ཕྱོགས་མདའ་རྒྱང་གང་གི་སར་ད་ལྟ་
དགོན་པ་ཆགས་ས་དེར་གསང་ཆེན་པདྨ་ཡང་རྩེའི་དགོན་པ་གསར་བཞེངས་
1 ལོ་ཟླ་གསལ་ཁ་མི་མངོན་ཡང་སྒྲུབ་སྡེ་དགོན་གྱི་རྗེས་སུ་ཡིན་དགོས་པ་དང་། ཡོངས་གྲགས་གདན་ས་
གཉིས་པར་བཤད་ཀྱང་གདན་ས་གསུམ་པ་གསང་སྔགས་ཆོས་གླིང་ཆགས་བཏབ་ཚུལ་ཁུངས་ལྡན་གྱི་ཡིག་
ཆ་ལག་ཏུ་མ་ལོན་པས་རེ་ཞིག་འདིར་མ་བཀོད་པས་ཕྱིས་སུ་དཔྱད་གཞིའོ།།
126_



མཛད་དེ། ལྷོ་རིགས་འཚོ་བརྒྱད་ཀྱི་བུ་གསུམ་བར་མ་འདུས་ཏེ་ཆོས་སྒོར་
བཅུག་ནས་དགེ་འདུན་གྱི་སྡེ་རྣམས་དར་རྒྱས་སུ་མཛད་ཅིང་། བཤད་སྒྲུབ་ཀྱི་
བསྟན་པ་སྤེལ། སྨིན་གྲོལ་གླིང་ནས་གར་ཐིག་དབྱངས་གསུམ་གྱི་མིག་ལྟོས་
ཞུས། སོ་ཐར་གྱི་འདུལ་བའི་གཞུང་དང་མཐུན་པའི་བཅའ་ཡིག་ཀྱང་བཀོད།
གྲྭ་ཚངས་རྣམས་དེ་ནས་བཟུང་ཏེ་ཆོས་རྒྱལ་རིམ་བྱོན་གྱི་དབུའི་མཆོད་གནས་
སུ་བཏོན། ཞེས་གསལ། འོན་ཀྱང་གོང་འཁོད་ལོར་ལྷོ་འབྲུག་ནས་རྒྱལ་ཁབ་
རང་དབང་ཐོབ་མ་རག་པ་དང་ལྷ་བཙུན་གསུམ་པའི་ཞལ་གསུང་རང་རྣམ་
བཀའ་འབུམ་མཐོང་གྲོལ་ཆེན་མོ་ལས་པད་རྩེ་ཆགས་བཏབ་ཚུལ་ཟུར་ཙམ་མི་
གསལ་ཞིང་འབྲས་ལྗོངས་སུ་ཕྱི་ལོ་(1709 A.D)ནང་ཕེབས་པར་གསལ་བས་
འདི་ཕྱོགས་དཔྱད་གཞི་ཆེའོ།། །
༈ བར་སྒོ་སྒེ་ལ་སྨན་བཟང་སོགས་སུ་ཕྱག་རྗེས་ཆེ་ཚུལ།
འབྲས་མོ་གཤོངས་ཀྱི་ཕྱི་ཁྱམས་བར་སྒོ་སྒེ་ལ་སྨན་བཟང་དང་ནུབ་སྒོ་
འཇག་མ་ལུང་དུ་ས་གནད་ཀྱི་རྟེན་འབྲེལ་འགྲིགས་ཆེད་ཞབས་པད་བསྐྱོད་
པའི་འཇག་མ་ལུང་དུ་མྱོང་གྲོལ་དམ་རྫས་སྐྱེ་བདུན་གྱི་སྒྲུབ་པ་བདུན་ཕྲག་
གཅིག རྒྱལ་བའི་ཐུགས་རྟེན་འཛམ་གླིང་མཐོང་གྲོལ་ཆེན་མོ་གེགས་མེད་བདེ་
བླག་རྩེ་མོར་བྱོན་པའི་རབ་ཏུ་གནས་པའི་ཁ་ན་མ་ཐོ་བ་མེད་པའི་ཚོགས་ཀྱི་
མཆོད་པ་ཀུན་བཟང་མཆོད་སྤྲིན་ལ་འགྲན་པའི་གཏོང་ཕོད་ཀྱི་བློ་གློས་རབ་ཏུ་
དཀར་བ་སྙིང་པོའི་དོན་ལ་རྩེ་གཅིག་སྤྱོད་པའི་ཆོས་དྲུང་བློ་གྲོས་སྐལ་བཟང་
127



གིས་ཞུས། སླར་སྒྲུབ་སྡེ་གསང་སྔགས་རྡོ་རྗེ་གདན་ཞབས་པད་བསྐྱོད་ཚུལ་
ཞལ་སྔ་ནས། དེ་ནས་སླར་སྒྲུབ་པའི་ལྟེ་གནས་ཁམས་གསུམ་སྨིན་གྲོལ་དུ་
འཁོར་ཏེ་བསྟན་ པ་ དང་ སེམས་ ཅན་ གྱི་ ཕན་བདེ་ སྙིང་ ཁོངས་ སུ་ བྱས་ཏེ།
འཁོས་སུ་ཇི་ལྟར་བབས་པའི་བགྱི་བ་བགྱིས་ཚུལ་ཉམས་མགུར་ཞལ་གདམས་
ལ་སོགས་པ་རྣམས་ཀྱི་སུག་བྲིས་ལོགས་སུ་སྤྲོ་བ་གཟིགས་འཚལ། ཞེས་
གསུངས། གཞན་ཡང་གསང་བའི་རྣམ་ཐར་དངུལ་དཀར་གྱི་མེ་ལོང་ལས།
སྐབས་སུ་ཡེ་ཤེས་མཁའ་འགྲོའི་དབང་ཕྱུག་གིས། །དངོས་ཉམས་རྨི་ལམ་
སེམས་ རབ་བསྐུལ་ཏེ། །རཏྣའི་གཏེར་ལུང་ལས་ གསུངས་གནས་ དེ་ ཡི།
དབང་ལྡན་མཚམས་སུ་ལྷ་རི་རིན་པོ་ཆེ། །སྙིང་ཕུག་ཅེས་བདོ་རང་བྱོན་ལྷ་ཡི་
སྐུ། །སྟོང་ཕྲག་བཅུ་དྲུག་མཆིས་ཞེས་རབ་བསྔགས་བཞིན། །དེ་ལྟའི་གནས་
ལ་འཇུག་པར་བརྩམས་པའི་མོད། །ཅེས་དང༌། སླར་ཡང་འབུམ་ཕྲག་ཊཱཀྐིའི་
ལུང་བསྟན་བཞིན། །རིག་སྔགས་འཆང་ཕུག་མཁའ་འགྲོ་སྙིང་ཕུག་དང༌།
ཆོས་དབྱིངས་བདེ་ཕུག་སོགས་དང་ལ་ཕྲང་ཆུ། །དུ་མ་བསྒྲོད་ཅིང་དཔག་ཡས་
དཀའ་སྤྱད་མཐར། །གནས་མཆོག་དམ་པ་རིན་ཆེན་སྙིང་ཕུག་གི །ཤར་དུ་
ཡུམ་ཆེན་སངས་རྒྱས་སྟོང་གི་ཕུག །ལྷོ་ཕྱོགས་རྣམ་སྲས་ཌཱཀྐི་སྡེ་ལྔའི་ཕུག་
ནུབ་ཏུ་ཚེ་བདག་ནོར་རྒྱུན་མ་ཡི་ཕུག །བྱང་དུ་ཕུར་པ་ཚེ་མཐའ་ཡས་ཀྱི་ཕུག
སྟེང་ཕྱོགས་རིག་འཛིན་རྒྱ་མཚོའི་ཕུག་པ་དང༌།། འོག་ཏུ་དྲག་རྩལ་ཁྱབ་འཇུག་
ཆེན་པོ་ སོགས། །བསྟན་ བསྲུང་ རྒྱ་ མཚོའི་ ཕུག་ གི་ དཀྱིལ་ ཞལ་ཕྱེ། ཞེས་
གསུངས། མདོར་ན་རྗེ་འདི་སྦས་ཡུལ་འབྲས་མོ་ལྗོངས་ཀྱི་ལུང་ཆེན་ལུང་ཕྲན་
128



རྣམས་སུ་རིག་པ་བརྟུལ་ཞུགས་ཀྱི་སྤྱོད་པས་ཞབས་པད་བསྐྱོད་ནས་ཁྲག་
འཐུང་རོང་དང་ཕག་མོ་རོང་སོགས་གནས་ཀྱི་ངོས་འཛིན་གསར་དུ་མཛད་པ་
དང༌། ས་གནས་རྣམས་སུ་ས་ཆུ་བུམ་གཏེར། རིགས་གསུམ་སེམས་དཔའི་
སྣང་བརྙན་བཞེངས་པའི་རྒྱལ་ཁམས་སྤྱི་དང་བྱེ་བྲག་སྦས་ཡུལ་འདི་ཡུན་དུ་
གནས་པའི་ཐུགས་སྨོན་གྱི་མཚམས་སྦྱར་ཏེ་བཞུགས་སུ་གསོལ། རྗེ་ཉིད་ཀྱི་
ཞལ་སྔ་ནས། དེའི་ཚེ་ལུང་ཆེན་གསུམ། ལུང་ཕྲན་བརྒྱ་དང་ཉེར་ལྔ། མཚོ་
ཆེན་བརྒྱ་དང་བཞི། ཕུ་གངས་ཆེན་མཛོད་ལྔ། མདའ་རིན་ཆེན་གཤོངས། ལྟེ་
བ་བཀྲ་ཤིས་སྡིངས་ཀྱི་འཁོར་ཡུག་གི་གནས་རྣམས་མིག་གི་མངོན་སུམ་དུ་
མཐོང་། སླར་ཡང་རང་གིས་འོང་མྱོར་བསམ་པའི་དགའ་སྤྲོ་དང་། པདྨ་འབྱུང་
གནས་ཀྱི་བཀའ་དྲིན་ལ་བསམ་པས་ཨོ་རྒྱན་ཉིད་བཟོད་བླག་མེད་པར་དྲན།
ཞེས་གསུངས་སོ།།
༈ དགོངས་གཏེར་དང་ཟབ་མོ་དག་སྣང་གི་བཀའ་བབས་ཚུལ།
རྗེ་འདིའི་དགོངས་གཏེར་བསྟན་བཅོས་འོད་གསལ་རྡོ་རྗེ་སྙིང་པོ་སྤྲིན་
གྱི་ཐོལ་གླུ་དང་། ཕྱི་དག་སྣང་གི་ཆོས་སྡེ་ཟབ་ཆོས་རིག་འཛིན་སྲོག་སྒྲུབ་ཞེས་
མཐོང་ཐོས་དྲན་རེག་གྲོལ་བར་བསྔགས་པའི་གདམས་པ་གཉིས་སུ་བཞུགས་
པ་དེ་ཇི་ལྟར་བཀའ་བབས་ཚུལ་ཕྱོགས་ཙམ་བཤད་ན། དེ་ལ་གསང་མཆོག་
རྨད་བྱུང་བླ་ན་མེད་པ་འོད་གསལ་རྡོ་རྗེ་སྙིང་པོའི་མཐར་ཐུག སྔོན་བྱོན་གྲུབ་
1 ལམ་ཡིག་ལས་སོ།།
129



བརྙེས་ཡོངས་ཀྱི་གཤེགས་ཤུལ། ཟམ་མོའི་གནད་འགག བརྒྱུད་བཅས་རིག་
པ་འཛིན་པའི་ཐུགས་བཅུད། གནས་ཡུལ་མ་ཚོགས་ཊཱཀྐིའི་སྙིང་ཁྲག སྐལ་
བཟང་ཐར་པ་སྒྲུབ་པ་རྣམས་ཀྱི་སྤྱི་ནོར། ཕ་རྒན་གྲུབ་ཐོབ་ཆེན་པོའི་དགོངས་
བཞེད་ཀྱི་སྙིང་པོ། ཟབ་པ་ལས་ཀྱང་ཆེས་ཟབ་པར་གྱུར་བའི་མན་ངག་སྤྲིན་གྱི་
ཐོལ་གླུ་འདི་ཉིད་བབས་ཚུལ་ནི། གནས་ཙ་རི་གསར་རྙིང་། དྭགས་ལྷ་སྒམ་པོ།
ཟབ་ཕུ་ལུང་། ཤེལ་བྲག མཆིམས་ཕུ། འཇའ་འོད་ཤེལ་རྫོང༌། འབྲས་མོ་
གཤོངས་སོགས་ངེས་པ་མེད་པར། དུས་དགུང་གྲངས་ཉེར་ལྔ་ནས་ཞེ་བདུན་
གྱི་དབར། རྒྱ་གར་འཕགས་པའི་ཡུལ་དུ་རིག་པ་བརྟུལ་ཞུགས་ཀྱི་སྤྱོད་པས་
ཡོངས་སུ་གྲགས་པའི་གནས་ཆེན་བཞི་སོགས་ཞབས་པད་བསྐྱོད་དེ་སླར་ཤེལ་
རི་ལྷའི་ལྡིང་ཁང་སོགས་སུ་ལོ་བདུན་དུ་བཅད་རྒྱ་ལ་བཞུགས་པའི་ཚེ་རྡོ་རྗེ་
ཕག་མོ་དང་། དབྱངས་ཅན་མ་དང་། སྣང་སྲིད་འོད་ཀྱི་གོང་བུར་གྱུར་པ་དང་། །
སྟོང་གསུམ་ཐམས་ཅད་སྐད་ཅིག་ལ་འཁོར་བའི་སྣང་བ་སོགས་དག་པའི་
གཟིགས་སྣང་བསམ་གྱིས་མི་ཁྱབ་པ་མང་པོ་ཤར། ཁྱད་པར་ནེས་ཐ་བཀྲ་
ཤིས་རིན་ཆེན་གྱི་ཕུག་ཏུ་ནམ་ཐོ་རེངས་ཀྱི་དག་པའི་སྣང་བ་ཞིག་ལ། ཀུན་
མཁྱེན་ཆོས་ཀྱི་རྒྱལ་པོ་ཀློང་ཆེན་རབ་འབྱམས་མཁའ་ཀློང་འོད་ལྔ་འཇའ་ཟེར་
གྱི་མདངས་འཁྲུགས་པའི་དབུས་སུ། རྣམ་པ་ཧེ་རུ་ཀ་ཆེན་པོ་དམར་སྨུག་རབ་
ཏུ་བརྗིད་པའི་སྐུར་བསྟན་ཏེ། གཏུམ་མོ་ཡེ་ཤེས་འཁོར་ལོའི་སྨིན་བྱེད་ཀྱི་
དབང་། གྲོལ་བྱེད་ཀྱི་གདམས་ངག་གཏུམ་མོ་ཙན་ལིའི་བསྒོམ་ལུང་སོགས་
བུམ་པ་གང་འབྱོའི་ཚུལ་དུ་སྩལ། རྗེ་ཉིད་རས་རྐྱང་སྐུ་ཚེ་ཧྲིལ་པོར་ཐུབ་པ་ཡང་
130



མན་ངག་འདིའི་ཆེ་བའི་ཡོན་ཏན་བསྐལ་བརྒྱར་བརྗོད་ཀྱི་མི་ལང་བ་ཡོད་
གསུངས། དགུང་གྲངས་སོ་བརྒྱད་དུ་ཕེབས་པ་ཕྱི་ལོ་(1634 A.D) ཆིག་སྟོང་
དྲུག་བརྒྱ་སོ་བཞི། རབ་བྱུང་བཅུ་གཅིག་པའི་དངོས་པོ་ཞེས་པ་ཤིང་ཕོ་ཁྱི་ལོའི་ ་
ནང་གཏུམ་མོ་ཡེ་ཤེས་འཁོར་ལོའི་གདམས་པ་རྣམས་བྱང་ཆུབ་གླིང་གི་ཡང་
དབེན་དུ་ རིན་ཆེན་ཤོག་སྐྱའི་ངོས་སུ་གཏན་ལ་ཕབས་ཞེས་གསལ། ཆོས་
བཀའ་འདི་ཐོག་མར་དངོས་གཞི་ཡོངས་སུ་རྫོགས་པར་ཕ་དམ་པ་སངས་རྒྱས་
ཀྱི་སྤྲུལ་པ་མཁས་གྲུབ་འབྲུག་སྒྲ་བཟང་པོ་ལ་དབྱེ་བ་ནས་བཟུང་ཕྱི་ནང་གི་
རྟེན་འབྲེལ་མ་ལུས་པ་འགྲིག དེ་ཡང་རོང་པ་རྫོགས་ཆེན་འབྲུག་སྒྲ་བཟང་པོ་
འདི་ནི། བྱང་བདག་པདྨ་འཕྲིན་ལས་ཀྱི་མཛད་པའི་ཡང་ཏིག་གཅེས་སྒྲོན་ཁྲིད་
ཀྱི་ཟིན་བྲིས་གཞུང་དོན་རབ་གསལ་ལས། དེས་རིག་འཛིན་འབྲུག་སྒྲ་བཟང་
པོ་ལ་གནང་། འདི་ནི་སྲིད་གསུམ་རྣམ་རྒྱལ་གྱི་དགེ་བཤེས། ཀུན་མཁྱེན་ཆེན་
པོའི་བསྟན་བཅོས་གསང་འགྲེལ་ཕྱོགས་བཅུ་མུན་སེལ་ཐུགས་ལ་ཆུད་ཅིང་།
དམ་པ་སངས་རྒྱས་ཀྱི་རྣམ་སྤྲུལ་གཏེར་ལུང་གིས་ཟིན་པ། རྫོགས་ཆེན་ཟང་
ཐལ་གཙོ་བོར་གྱུར་བའི་བཀའ་གཏེར་གྱི་ཟབ་ཆོས་མང་དུ་བཞུགས་པ་རྫོགས་
ཆེན་གྱི་འཆད་ཉན་གཙོ་བོར་མཛད་པས་རོང་པ་རྫོགས་ཆེན་པར་གྲགས་ཤིང་།
ལྷ་བཙུན་ནམ་མཁའ་འཇིགས་མེད་སོགས་བསྟན་འཛིན་གྱི་སློབ་བུ་མང་དུ་
བསྐྲུན་པ་ཞིག་གོ། ཞེས་དང༌། ལྷ་བཙུན་རྗེའི་དག་སྣང་རིག་འཛིན་སྲོག་སྒྲུབ་
ཀྱི་ཆོས་བདག་རྒྱལ་དབང་ལྔ་པའི་དག་སྣང་རྒྱ་ཅན་སྐོར་སོགས་ལས་གསལ་
བར་ལུང་བསྟན་ཅིང་། ཞེས་གསུངས་པ་འདིའོ།། །
131



གཞན་ཡང་རྡོ་རྗེ་སྙིང་པོའི་ཆོས་སྡེ་ཡོངས་སུ་རྫོགས་པའི་སྙིང་པོ་བསྡུས་པ་ ་
དབང་རྟགས་རལ་བའི་གླེགས་བམ་སྙན་བརྒྱུད་རྡོ་རྗེ་སྙིང་པོའི་ཡང་སྙིང་འདི།
གནས་ཀྱི་ལྟེ་བ་བྲག་དཀར་བཀྲ་ཤིས་སྡིངས་སུ་དག་པའི་སྣང་ངོར་བརྡ་རྟགས་
དོན་གྱི་རྡོ་རྗེ་ཕག་མོ་དང་ཞལ་མཇལ། ཚུལ་ཁྲིམས་སྙིང་པོ་དང་། ལྷ་ལྕམ་ཡེ་
ཤེས་དབང་མོ། མཁའ་སྤྱོད་ཚེ་རིང་ལྷ་མཛེས་སོགས་ཀྱིས་བསྐུལ་བའི་ངོར་
བཀོད་པའོ་ཞེས་གསལ། གཏེར་བརྒྱའི་རྣམ་ཐར་རིན་ཆེན་བེ་ཌུར་ཡའི་ཕྲེང་
མཛེས་ལས། ཡང་གནས་ཀྱི་ཡན་ལག་འཇག་མ་ལུང་ཞེས་པར་ཕེབས་དུས་རྗེ་
བཙུན་བསོད་ནམས་དབང་པོ་སྟག་ལ་ཆིབས་པ་ཞིག་ཞལ་གཟིགས་ནས་རིག་
པའི་རྩལ་དབང་བསྐུར་བའི་དག་སྣང་ལས་གཏེར་ཁ་ཀུན་གྱི་ཡང་ཏིག སྙན་
བརྒྱུད་དག་གི་གནད་འགག་མཐོང་ཐོས་དྲན་རེག་གྲོལ་བར་བསྔགས་པའི་རྡོ་
རྗེ་སྙིང་པོ་སྤྲིན་གྱི་ཐོལ་གླུའི་སྐོར་བྱུང་བ་བཅས། ཅེས་གསུངས། འོན་ཀྱང་རྗེ་
འདི་འབྲས་ལྗོངས་གནས་ཀྱི་ཕྱི་ཁྱམས་འཇག་ལུང་དུ་ལན་གཉིས་ཞབས་པད་
བསྐྱོད་པའི་གནས་སྒོ་ཕྱེ་བཞེད་ཀྱིས་དགུང་གྲངས་ཞེ་ལྔར་ཕེབས་པའི་སྐབས་
འཇག་མ་ལུང་བར་ཞབས་བསྐྱོད་ནས་གནས་ཞལ་ཕྱེ་བའི་དུས་ལ་མ་བབས་
པའི་སླར་བོད་དབུས་ཕྱོགས་སུ་ཞབས་བཏེགས། དགུང་གྲངས་ལྔ་བཅུའི་རྗེས་
སུ་འབྲས་ལྗོངས་ནས་འཇག་མ་ལུང་དུ་ཞབས་པད་བསྐྱོད་ནས་བསྟན་འགྲོའི་
དོན་མཛད་ཚུལ་གོང་དུ་གསལ། འཇག་མ་ལུང་དུ་རྗེ་བསོད་ནམས་དབང་པོ་
ཞལ་གཟིགས་བྱུང་ཚུལ་གསུང་རྣམ་དང་རྡོ་རྗེ་སྙིང་པོའི་ལོ་རྒྱུས་རྣམས་སུ་མི་
，
. 132



གསལ་བས་གཞན་ཞིག་ཏུ་ཡོད་པར་སྨོས་ཅི་དགོས་ཏེ་སྐྱེས་ཆེན་དམ་པའི་
གསུང་ལ་ནོར་འཁྲུལ་ཅི་ལ་མངའ་འམ་སྙམ།
༈ རིག་འཛིན་སྲོག་སྒྲུབ་ཀྱི་དག་སྣང་བཀའ་བབས་ཚུལ།
སྦས་ཡུལ་འབྲས་མོ་གཤོངས་གནས་ཀྱིལྟེ་བ་བྲག་དཀར་བཀྲ་ཤིས་
སྡིངས་ཀྱི་ཤར་ལྷོ་མཚམས་སུ་ཡོད་པའི་དུར་ཁྲོད་བསིལ་བའི་ཚལ་གྱི་ཉེ་
འགྲམ། ཆོས་རྒྱལ་ཕུན་ཚོགས་རྣམ་རྒྱལ་གྱིས་སྨྱུག་མའི་བསིལ་ཁང་ཤིན་ཏུ་
དང་སྤྲོ་བ་ཞིག་བསྐྲུན་ཏེ་རྗེ་ཉིད་དེར་ཐུགས་དམ་ལ་བཞུགས་པའི་སྐབས་
དངོས་ཉམས་རྨི་ལམ་གང་རུང་ཆ་མ་ཕྱེ་བའི་ཉམས་སྣང་ཤིན་ཏུ་གསལ་བ་ཞིག་
ལ་དག་པ་ཡེ་ཤེས་ཀྱི་མཁའ་འགྲོ་མ་དང་ཞལ་མཇལ། སྐད་ཅིག་ཉིད་ལ་བྱང་
ཕྱོགས་ལྷ་རི་ རིན་ཆེན་སྙིང་པོའི་ཕུག་པར་མཁའ་ འགྲོ་དེ་ལ་ཕྱག་མཆོད་
གསོལ་བ་བཏབ་པས་དེས་རེའུ་ཆུང་སྨུག་དུང་ངེ་བ་ཞིག་ཕྱག་ཏུ་བསྣམས་ཏེ། །
ཟང་གི་རྔ་ཡབ་སྦུབས་སྟོང་ཞིག་བསྣུན་པས་སྒྲ་ཤིན་ཏུ་སྙན་པ་དང་ལྷན་དུ་
གཡོན་ཕྱོགས་ནས་མཁའ་འགྲོ་མ་གཞན་ཞིག་གིས་གསེར་གྱི་གླིང་བུ་སྙན་པ་
ཞིག་བསྒྱུར་བ་དང་ལྷན་དུ་ཆོས་ཀྱི་བརྡ་ཚིག་རོལ་མོའི་སྒྲ་སྐད་དུ་བསྒྱུར་ཏེ་
ཚིག་དོན་ཤིན་ཏུ་སྙན་པ་བྱུང་བ་དེ་དག་ཕལ་ཆེར་་གླེགས་བམ་དུ་གསལ་བའི་
བླ་མ་རིག་འཛིན་གྱི་ལེའུ་དང་། ཕག་མོའི་ལས་བྱང་ཟག་མེད་བདེ་ཆེན་གྱི་
1 སྨིན་གཏེར་རྗེས། རྫོགས་ཆེན་པའི་དག་སྣང་རིག་འཛིན་སྲོག་སྒྲུབ་ཀྱི་ཐོག་མའི་ཡི་གེ་པའང་གྲུབ་ཆེན་
ཡེ་ཤེས་ཕུན་ཚོགས་འདིའོ།། ཞེས་གསུངས།
133



ལེའུ་དང༌། བསྐྱེད་རྫོགས་ཀྱི་ལེའུ་གསུམ་དུ་གསུང་པ་རྣམས་ཡིན་ནོ། །དགུང་
གྲངས་ང་གཅིག་ཏུ་ཕེབས་པ་ཕྱི་ལོ་(1647 A.D)ཆིག་སྟོང་དྲུག་བརྒྱ་ཞེ་བདུན།
རབ་བྱུང་བཅུ་གཅིག་པའི་ཐམས་ཅད་འདུལ་ཞེས་པ་མེ་མོ་ཕག་ལོར་ལྷ་རི་རིན་
ཆེན་སྙིང་གི་ཕུག་པར་ཞབས་བཅགས་ཏེ་གནས་འབྲེལ་མཛད་སྐབས་དག་
པའི་གཟིགས་སྣང་ངོ་མཚར་ཅན་དཔག་ཏུ་མེད་པ་བྱུང་བས་ཚེ་སྒྲུབ་འཆི་མེད་
དོན་གྱི་སྙིང་པོ་དང་དྲག་སྔགས་ཆོས་སྐྱོང་གི་སྐོར་བཀའ་བབས། ཁྲག་འཐུང་
རོང་དུ་ཐོག་མར་རྗེ་ཉིད་དང་སྦེ་ ར་གནས་ཀྱི་བླ་མ་ལྷ་ཁུད་པ་རྣམ་གཉིས་
ཞབས་པད་བསྐྱོད་དེ་རྦ་དོང་གསུམ་ཙམ་དང་། གསང་སྔགས་སྦས་ཕུག་དྲག་
སྔགས་མེ་འབར་ཕུག་བཅས་གནས་ཞལ་གསར་དུ་ཕྱེས། དེ་རྗེས་ཆོས་ཀྱི་
རྒྱལ་པོ་ཕུན་ཚོགས་རྣམ་རྒྱལ་ཡབ་ཡུམ་སྲས་གསུམ་སོགས་ཕྱོགས་འདུས་ཀྱི་
སྐྱེ་བོའི་ཁྲོམ་ཆེན་ཚོགས་ཏེ་རྩ་གསུམ་གྱི་ལྷ་རབས་འབྱམས་ལ་ཚོགས་ཀྱི་
མཆོད་པ་བཤམས། དེའི་ནུབ་མོ་གནས་དེའི་སྤྱི་གཙུག་ལྷ་མོ་མཁར་ཞེས་
མཆོད་རྟེན་རང་བྱོན་གསལ་བར་ཡོད་པའི་སྟེང་དུ་གུར་ལྕོག་ལ་བརྟེན་ཏེ་
བཞུགས་མལ་མཛད་པའི་ཐོ་རངས་ཀྱི་ཆ་ལ་ཚེ་ལྷ་རིག་འཛིན་གྱི་ལྷ་ཚོགས་
གཙོ་འཁོར་བཅས་ཞལ་མངོན་སུམ་དུ་མཇལ་བའི་དག་པའི་གཟིགས་སྣང་
ལས་ཚེ་སྒྲུབ་བདུད་དཔུང་སྲོག་གི་སྤུ་གྲི་རིག་འཛིན་བླ་མ་འདུས་པའི་སྐོང་
བཤགས་གཏན་ལ་ཕབ། གསང་བའི་རྣམ་ཐར་དངུལ་དཀར་གྱི་མེ་ལོང་
1འབྲས་ལྗོངས་རྒྱལ་རབས་ལས་མོན་ཟ་ལང་གིས་རྒྱུས་ཡོད་བྱེད་དེ་ཁྲག་འཐུང་རོང་སོགས་སུ་ཞབས་
བསྐྱོད་དེ་གནས་ངོས་འཛིན་མཛད་ཅེས་གསལ་བས་འདི་མོན་ཟ་ལང་ཡིན་ནམ་དཔྱད།
134



-
-
ལས། དེ་ནས་ས་བྱི་ཀུན་འཛིན་ཆོ་འཕྲུལ་ཟླར། །གནམ་ལྕགས་ཁྲག་འཐུང་
རོང་དུ་སོན་པའི་མོད། །མ་ཧཱ་གུ་རུའི་གཟིམ་ཕུག་བཞུགས་ཁྲི་དང་། །འཇམ་
དཔལ་ཐུགས་རྗེ་ཆེ་ལྡན་ཁྲོས་པའི་ལྷ། །བྱེ་བ་གུང་རིང་ཆོས་ཀྱི་རྒྱལ་པོ་སྟེ། མ་
རུང་རབ་འཇིག་སྦ་དོང་རྣམ་པ་གསུམ། །དེ་བཞིན་དབང་ཕྱུག་ཉེར་བརྒྱད་སྦ་
དོང་གི། །དབུས་ན་ཁྲོས་ནག་མ་མོའི་དོང་ཁ་དང་། །ཕུག་ཆེན་དེ་ཡི་དབུས་
དང་ གཡས་ གཡོན་དུ། །དཔལ་ལྡན་ སྔགས་ ཀྱི་བདག་མོ་ རལ་གཅིག་མ།
འཕུང་བྱེད་གཟའ་རྒོད་བཤན་པ་དམར་ནག་དང༌། །སྲོག་སྒྲུབ་རིག་འཛིན་
ཊཱཀྐིའི་སྐུ་བརྙན་རྣམས། །གསང་སྔགས་རྡོ་རྗེ་གདན་གྱི་ཆོས་འཁོར་ཆེ། །སྒྲུབ་
རྒྱུད་བསྟན་པ་སྐྱོང་བའི་བསྲུང་མར་བསྔགས། །གསང་སྔགས་སྦས་ཕུག་དྲག་
སྔགས་མེ་འབར་ཕུག །དེ་སོགས་གནས་ཀུན་སྒོ་ཕྱེ་མཐོང་སྣང་རྣམས། །མ་
ལུས་འགྲོ་བའི་སྣང་ངོར་གཏན་ལ་ཕབ། །བོད་ཡུལ་བདེ་བའི་རྟེན་འབྲེལ་དུ་
མ་སྒྲིགས། ཅེས་དང་།རྡོ་ཆུ་ཡོན་ཏན་རིན་ཆེན་ཀུན་རྫོགས་དང་། །དཔའ་བོ་
དཔའ་མོ་རྡོ་ཡི་དུང་སྐྱོངས་བཟུང་། །ཌཱཀྐིའི་ཚོགས་གཞོང་བྱང་ཆུབ་ལྗོན་པའི་
ཤིང་། །ཨོ་རྒྱན་ ཕྱག་ཞབས་སྐུ་རྗེས་ལ་སོགས་པ། །ངོ་མཚར་ཕག་མོ་རོང་གི་
གནས་སྒོ་ཕྱེ། །ཞེས་དང་། ཁྱབ་དག་རྡོ་རྗེ་འཆང་མཁྱེན་བརྩེ་ཆོས་ཀྱི་བློ་གྲོས་
ཀྱི་ཞལ་སྔ་ནས། ༸དཔལ་རི་པདྨ་འོད་དང་རྣམ་དབྱེར་མེད་པ་ཨོ་རྒྱན་སངས་
1 སྒྲུབ་སྡེ་དགོན་ཕག་མོའི་ལྷ་ཁང་ནང་བཞུགས་པའི་ཕྱག་རྗེས་དང་ཞབས་ལྷམ་རང་བྱོན་དེ་ལྷ་བཙུན་
གྱིས་གདན་དྲངས་ཞེས་ཟེར། 2 རིག་འཛིན་སྲོག་སྒྲུབ་སྒྲུབ་ཆེན་སྐབས་ཉེ་བར་མཁོ་བའི་སྟོང་ཐུན་ཉུང་དུ་
འབྲས་ལྗོངས་དོ་ལུང་རིག་འཛིན་མཆོག་སྒྲུབ་གླིང་གི་དཀར་ཆག་བཞིན་བྲིས་པ་ལས་སོ།།
135



རྒྱས་གཉིས་པས་དབུ་བསྙུངས་བཞེས་པའི་གནས་མཆོག་ལྷོ་ནུབ་མཁའ་སྤྱོད་
དཔལ་གྱི་འབྲས་མོ་ལྗོངས་ལྷ་རི་རྡོ་རྗེ་སྙིང་ཕུག་ཏུ་ཆུ་བོ་བཞི་འདུས་ཀྱི་དབང་
གི་གསང་བརྒྱུད་འཁོར་ལོ་ལྔ་བརྩེགས་ལྷུན་སྒྲུབ་རྡོ་རྗེ་ལུས་ཀྱི་སྦུབས། ནང་
རྩ་ཐིག་རླུང་གི་འཛིན་མདངས་གསལ་སྟོང་འཇིགས་བྲལ་རྡོ་རྗེ་སྙིང་པོའི་ངོ་
བོར་དབང་བཞི་ཆུ་བོ་བཞི་རྫོགས་སུ་བསྐུར་ཐོབ་བྲལ་བའི་ངང་དུ་རྫོགས་ཤིང་
ཡེ་ཤེས་ཌཱ་ཀི་པདྨ་མདངས་གསལ་རྩལ་གྱིས་ཡེ་ཤེས་ཀྱི་རྩ་སྒོ་འབྱེད་ཅིང་།
བྱང་ཕྱོགས་འོད་ཕུང་ཌཱ་ཀིའི་གླིང་དུ་རྡོ་རྗེ་ཕག་མོ་ལས་ཤེས་རབ་ཡེ་ཤེས་ཀྱི་
དབང་དང༌། ནུབ་ཕྱོགས་མཁའ་སྤྱོད་སྤྲུལ་པའི་གླིང་དུ་པདྨ་འབྱུང་གནས་ལས་
བུམ་པའི་དབང་དང་། བྲག་དཀར་བཀྲ་ཤིས་སྡིངས་སུ་མཚོ་སྐྱེས་རྡོ་རྗེ། བཱི་མ་
ལ། མཚོ་རྒྱལ་རྣམས་ཀྱིས་བར་སྣང་པོ་སྟི་གླེགས་བམ་གྱི་ཆར་ཕབས་ཤིང་
བྱིན་གྱི་བརླབས་པས་རིག་འཛིན་སྙིང་ཐིག་གི་ཚིག་དོན་ཐམས་ཅད་བཀྲ་ལམ་
གྱིས་གསལ་ཞིང༌། འཆད་རྩོད་རྩོམ་པ་ལ་དབང་ཐོབ་ཅིང་མི་བརྗེད་པའི་
གཟུངས་དང་ལྡན་པར་གྱུར་པ་དེ་ལྟ་བུའི་བཀའ་བབ་ཁྱད་པར་འཕགས་པ་
དང་ལྡན་པའི་ཟབ་ཆོས། ཞེས་གསུངས།། དགུང་གྲངས་ང་གསུམ་དུ་ཕེབས་
པ་ཕྱི་ལོ་(1649 AD) ཆིག་སྟོང་དྲུག་བརྒྱ་ཞེ་དགུ། རབ་བྱུང་བཅུ་གཅིག་པའི་
འགལ་བ་ཞེས་བྱ་བ་ས་གླང་ཧོར་ཟླ་དགུ་པའི་ཉེར་གཉིས་ལ་ཡུག་བསམ་སྒྲུབ་
སྡེ་གསང་སྔགས་རྡོ་ རྗེ་གདན་དུ་དག་པའི་གཟིགས་སྣང་ལ་གུ་རུ་ཡབ་ཡུམ།
ཚེ་ལྷ་རིགས་ལྔ་སོགས་མཇལ་ཏེ་མེ་བྱ་ཡན་གྱི་བསྟན་པ་གསོ་ཐབས་ཞེས་པའི་
ལུང་བསྟན་འདི་བཀའ་བབས། རྗེ་འདི་ལ་རྫས་གཏེར་དུ་མ་ཞིག་བབས་པར་
136
བབས་བ



སྨོས་མ་དགོས་ཀྱང་གཏེར་བྱུང་ལས་མི་གསལ། གོང་ས་ལྔ་པ་ཆེན་པོ་བློ་
བཟང་རྒྱ་མཚོའི་ཞལ་སྔ་ནས། རྫོགས་ཆེན་པ་ཀུན་བཟང་རྣམ་རྒྱལ་གྱིས་
འབྲས་མོ་ལྗོངས་ནས་གདན་དྲངས་པའི་ཡིད་བཞིན་ནོར་བུ་སའི་སྙིང་པོ་དཀར་
ཆག་ལུང་བསྟན་དང་བཅས་མག་སོག་ཁང་པ་གནམ་ལྕགས་དྲག་འབེབས་
ཀྱིས་ཆེད་བསྟད་སྐྱེལ་མི་བཏང༌། ཞེས་ གསུངས་། དགུང་གྲངས་ང་ལྔར་
ཕེབས་པའི་ལྕགས་ཡོས་ཧོར་ཟླ་ལྔ་པ་དང་དྲུག་པའི་སྟོད་ཙམ་ན་ཟུར་ཆེན་ཆོས་
དབྱིངས་རང་གྲོལ་ཞབས་ནས་རྗེ་ཉིད་གུང་ཐང་དུ་གདན་ཞུས་ཚུལ་གོང་དུ་
གསལ་བ་ལྟར་དང་། གཞན་ཡང་ཟུར་ཆེན་རྣམ་ཐར་ཐེག་མཆོག་བསྟན་པའི་
ཤིང་རྟ་ལས། “ཀོང་པོ་རྫོགས་ཆེན་པ་གསུང་སྙན་བླ་མ་ནམ་མཁའ་འཇིག་
མེད་དུ་གྲགས་པས་ལྷོ་འབྲས་མོ་གཤོངས་ཀྱི་གནས་སྒོ་ཕྱེ་ནས་འོད་འབར་ལྷ་
རི་རྡོ་རྗེའི་ཕུག་ཏུ་ཐོག་མར་ལུང་བསྟན་གྱི་དབུ་བརྙེས་ནས་རིག འཛིན་སྲོག་
སྒྲུབ་ཀྱི་ཟབ་ཆོས་བྱུང་བ་རྣམས་གུང་ཐང་དུ་གདན་དྲངས། ལུང་བསྟན་དུ།
བྱང་སེམས་འགྲོ་འདུལ་མཐུ་སྟོབས་བདག༔ ཅེས་སོགས་ཀྱི་ཆོས་བདག་ཏུ་
ངོས་བཟུང་སྟེ་རྩ་དབང་ཚེ་དབང་ཆོས་འཁོར་རག་རིམ་གྱི་ལུང་། ཞེས་དང༌།
དཔོན་སློབ་གཉིས་ཆབ་གཅིག་པར་རིག་འཛིན་སྲོག་སྒྲུབ་ཀྱི་འཆི་མེད་ཚེའི་
རིལ་སྒྲུབ་མཛད། ཅེས་གསུངས་སོ།།
1 གསུང་འབུམ་པོད་ཅ། 2 ལྔ་པའི་གསུང་འབུམ་པོད་ཏ།
137



༈ ཞིང་འདིའི་མཐའ་མའི་མཛད་པ་བསྟན་པའི་ཚུལ།
དེ་ལྟར་བསྟན་འགྲོའི་དོན་རླབས་པོ་ཆེ་མཛད་ནས་མཐའ་མའི་མཛད་པ་
བསྟན་ཚུལ་ལ། ལྕགས་ཡོས་ཟླ་བ་གསུམ་པའི་ནང་མཆིམས་ཕུ་ནས་མཁའ་
སྤྱོད་དུ་གཤེགས་ཉེ་བའི་བསྙུན་དམ་པོས་ཟིན་པ་ལས་ལུང་བསྟན་གྱི་དོན་
བཞིན་གསང་བདག་ འཕྲིན་ལས་ ལྷུན་གྲུབ་གདན་ཞུས་ ཀྱིས་བསུ་བཟློག་
བརྟན་བཞུགས་དབང་བསྐུར་བྱིན་བརླབས་མཛད་པས་ཉི་མ་ཤར་བའི་མུན་པ་
བཞིན་བསྙན་ལས་གྲོལ་ཏེ་ལོ་གཅིག་བར་བསྟན་འགྲོའི་དོན་མཛད་པར་སྨིན་
གཏེར་རྗེས་མཛད་པའི་ཕྲིན་ལས་ལྷུན་འགྲུབ་ཀྱི་རྣམ་ཐར་སྐལ་བཟང་གདུང་
སེལ་ལས་གསལ། ཕྱི་ལོ་(1908 A.D)ཆིག་སྟོང་དགུ་བརྒྱ་བརྒྱད་རབ་བྱུང་
བཅོ་ལྔ་པའི་ཕུར་བུ་ཞེས་པ་ས་ཕོ་སྤྲེལ་ལོའི་ནང་ལྷ་ལྕམ་ཡེ་ཤེས་སྒྲོལ་མས་
སྒྲིག་པའི་འབྲས་ལྗོངས་རྒྱལ་རབས་དྭངས་ཤེལ་མེ་ལོང་ལས། མཐར་རྗེ་
ཉིད་ བློན་ཆེན་གངས་ཀྱི་ར་བར་གདུལ་བྱ་རྟག་འཛིན་ཅན་རྣམས་ཆོས་ལ་
བསྐུལ་ཕྱིར་ཤིང་རྟ་ཁྲུམ་ཟླའི་ཚེས་ཉི་ཤུའི་ཉིན་གཟུགས་སྐུའི་བཀོད་པ་ཆོས་
ཀྱི་དབྱིངས་སུ་བསྡུ་བར་མཛད་པའི་ཚུལ་བསྟན་པ་ཡིན་ནོ། །ཞེས་གསུངས།
ཡང་འབྲས་ལྗོངས་དོ་ལུང་རིག་འཛིན་མཆོག་སྒྲུབ་གླིང་དགོན་གྱི་དཀར་ཆག་
ལས། ཧར་རྒྱུགས་ཀྱི་ཡར་ཀླུང་ཤེལ་བྲག་གི་ཕུག་པར་སླེབས། གོང་ས་ལྔ་པ་
ཆེན་པོས་མཚོན་བོད་ཁམས་བླ་མ་བཞི་བཅུ་ཞེ་དགུ་ལ་ཆོས་ཞུས་པར་ཕུལ།
1འབྲས་ལྗོངས་རྒྱལ་རབས་དྭངས་ཤེལ་མེ་ལོང་ཞེས་པ་འདི་ཆོས་རྒྱལ་མཐུ་སྟོབས་རྣམ་རྒྱལ་གྱི་ལྷ་ལྕམ་
ཡེ་ཤེས་སྒྲོལ་མའི་ཕྱོགས་སྒྲིག་ཏུ་གྲགས།
138



ཞེས་དང༌། བུ་སློབ་ཆོས་དབྱིངས་ལྷུན་གྲུབ། རིག་འཛིན་ལྷུན་གྲུབ་ཀྱིས་
མཚོན་བུ་སློབ་རས་པ་ལྔ་བཅུ་ཐམ་པས་བསྐལ་པ་རྒྱ་མཚོར་བཞུགས་དགོས་
པའི་གསོལ་བ་འདེབས་ཀྱང་ཞལ་བཞེས་མ་བྱུང་། ལྔ་བཅུ་རྩ་དྲུག་ཚེ་ཡི་ཚད་
ཡིན་ཏེ། །མི་ཆེན་འདོད་པའི་རྐྱེན་ཁར་བཏང་སྲིད་པས། །ལྔ་བཅུ་རྩ་དྲུག
ཚེའི་ཚད་ལ་སླེབས། །ཁྱེད་རྣམས་སྡུག་བསྔལ་མ་བྱེད་ཅིག །ང་ལས་ལྷག་
པའི་རྡོ་རྗེ་སྙིང་པོ་ཡོད། །ང་ལས་ལྷག་པའི་རིག་འཛིན་སྲོག་སྒྲུབ་ཡོད། །ང་
ལས་ལྷག་པའི་རིག་འཛིན་ལྷུན་གྲུབ་ཡོད། །ཁྱེད་རྣམས་ཞུ་བ་ནན་ཆེ་བས།
ཡང་སྲིད་དགོས་ན་མོན་བུམ་ཐང་སེངྒེ་རྫོང་ཞོལ་མཚམས་སུ་ལྟོས། དགོངས་
པ་ཆོས་དབྱིངས་སུ་ཕུང་པོ་ཇེ་ཆུང་དུ་སོང་མཐར་སྐུ་ཁྲུ་གང་འཕེལ་གདུང་རིང་
བསྲེལ་རྫ་ཙམ་ལུས། ཅེས་གསལ། གཏེར་ཆེན་འགྱུར་མེད་རྡོ་རྗེས་མཛད་
པའི་ བི་ མ་ སྙིང་ཐིག་མ་བུའི་ལོ་རྒྱུས་ཁ་སྐོང་ངེས་ཤེས་འདྲེན་བྱེད་ལས།
བསྒོམ་བྱུང་གི་ཤེས་རབ་ཀྱི་ཀློང་རྡོལ་བའི་བསྟན་བཅོས་ཀྱང་མང་དུ་སྤེལ་བ་
སོགས་འཕྲིན་ལས་རླབས་པོ་ཆེའི་ངང་ནས་ལྔ་བཅུ་རྩ་དྲུག་པ་ཆུ་ཕོ་འབྲུག་གི་
ལོ་ལ་ཤེལ་བྲག་གི་ཡང་དགོན་དུ་གཤེགས་སོ། །ཞེས་གསུངས། །གོང་ས་
རྒྱལ་དབང་ལྔ་པ་ཆེན་པོ་བློ་བཟང་རྒྱ་མཚོ་ཕྱི་ལོ་(1652 A.D) ཆིག་སྟོང་དྲུག་
བརྒྱ་ང་གཉིས། རབ་བྱུང་བཅུ་གཅིག་པའི་དགའ་བ་ཞེས་བྱ་བ་ཆུ་འབྲུག་ཧོར་
ཟླ་གཉིས་པའི་ནང་རྒྱ་ནག་ཏུ་ཆིབས་བསྒྱུར་གནང་སྟེ་ཆུ་སྦྲུལ་ཧོར་ཟླ་བཅུ་པའི་
ནང་བོད་ལྗོངས་སུ་ཞབས་པད་བསྐྱོད། ལོ་འདི་གཉིས་དབར་ཞིང་བརྗེས་པར་
ཟུར་རྣམ་ཐེག་མཆོག་བསྟན་པའི་ཤིང་རྟ་ལས། རིན་པོ་ཆེ་རྫོགས་ཆེན་པ་དག་
139



སྣང་ལུང་བསྟན་དུ། ལྟར་སྣང་ཟ་ཟི་བློ་བྲིད་ རྗེས་འབྲངས་ཤིང༔ མི་ཆེན་
འདོད་པའི་རྐྱེན་ཁར་བཏང་སྲིད་ན༔ ལྔ་བཅུ་རྩ་དྲུག་ཚེ་ཡི་ཚད་ཉིད་དོ༔ ཞེས་
ཆོས་འཁོར་རྣམས་འཕྲལ་དུ་སྤེལ་དྲགས་ན་ང་དྲུག་ལས་མི་བསྒྲལ་བར་བཤད་
པ་དང༌། གཏེར་ཆེན་བདུད་ འདུལ་རྡོ་རྗེའི་སློབ་མ་ཞིག་གི་དྲུང་ནས་ཟབ་
གཏེར་གྱི་ལུང་གསན་བཞིན་པའི་སྐབས་ཞིང་འཕོས་ཞེས་སྔ་མ་ལས། ཁམས་
ནས་ཁོང་པའི་སློབ་མ་ཞིག་ཆོས་སྐྱེལ་དུ་པཏང་བ་ལུང་གསན་བཞིན་པའི་སྒང་
ལ་པདྨ་དྲྭ་བ་བཀོད་པའི་ཞིང་དུ་གཤེགས་པར་མཆོད་འབུལ་རྒྱས་པར་མཛད།
རིན་པོ་ཆེས་ཞལ་ཆེམས་བཞག་པའི་དོན་བཞིན་འབྲས་མོ་ལྗོངས་སུ་ བུམ་
གཏེར་སྐྱེལ་བ་དང་ཞུ་དོན་འདྲ་ཡོད་འདུག་པས་མཚམས་སྦྱོར་གྱི་རོགས་རམ་
གནང་། བྲག་དཀར་བཀྲ་ཤིས་སྡིངས་སུ་བཀའ་འགྱུར་གདན་འདྲེན་དགོས་
སྐོར་ལྷོ་ཕྱོགས་ཀྱི་དུས་ཟིང་དང་བཅས་སྡེ་པའི་དགོངས་པར་མ་བབས་པས་
ཕྱག་ཐོག་ཏུ་མ་ཁྱེལ། ལྷ་བཙུན་མཁའ་འགྲོའི་དབང་ཕྱུག་གིས་ཞལ་ཆེམས་
མང་དུ་བཞག་ནས་གཤེགས་སོང་བའི་གནས་ཚུལ་གླ་བ་སྒང་པ་ཡོད་སྐབས་
གནང་འདུག ཞེས་དང༌། རྗེ་རྩེ་ལེ་སྣ་ཚོགས་རང་གྲོལ་གྱི་ཞལ་གསུང་རྣམ་
ཐར་དྲང་པོའི་ས་བོན་ལས། ཁྱི་ལོར་རིག་འཛིན་འཇའ་ཚོན་སྙིང་པོ་དང༌།
རྫོགས་ཆེན་ཆོས་རྗེ་ནམ་མཁའི་འབྲུག་སྒྲ་གཤེགས། །ཡོས་ལོར་མཚུངས་མེད་
1 ཆུ་འབྲུག་ཟླ་བ་བརྒྱད་པའི་ཚེས་བདུན་ལ། ཚེས་བདུན་ཕྱི་མ་ལ་སོག་པོ་ས་ག་སྡེ་པའི་སར་ཕྱིར་སློག་
པའི་འབྲས་མོ་ལྗོངས་དང་བོད་ཀྱི་གནས་ཆེན་ཚོར་བསྟན་འགྲོའི་བདེ་ཐབས་སུ་བུམ་གཏེར་སྦ་བའི་བསྐུལ་
མའི་ཡི་གེ་ཞིབ་རྒྱས་ཕུལ་ཞེས་གོང་ས་ལྔ་པ་བློ་བཟང་རྒྱ་མཚོའི་གསུང་འབུམ་པོད་ཅ་པ་ལས་གསལ།
140



རིག་འཛིན་སྙིང་པོ་གཤེགས། །སྦྲུལ་ལོར་ལྷ་བཙུན་ཀུན་བཟང་རྣམ་རྒྱལ་དང་།
ཤིང་རྟའི་ལོ་ལ་རྗེ་བཙུན་ལོ་ཆེན་ཡང་། །དགོངས་པ་ཆོས་དབྱིངས་ཐིམ་པ་
རིམ་ཅན་གྱུར། །ཞེས་དང་། ངེས་གསང་ཞི་བདེ་གླིང་པའི་བཅའ་ཡིག་ཕན་
བདེའི་ལམ་བཟང་བྱང་ཆུབ་མཆོག་བརྙེས་ལས། ཉི་ཤུ་ལ་རྗེ་ཧེ་རུ་ཀ་པའི་དུས་
མཆོད་རྒྱུན་ཇ་གསུམ་གྱི་སྟེང་དུ་ཇ་འཕར་གཅིག་ལ། བཅའ་ཡིག་གསལ་དག་
སྙན་པའི་སྒོ་ནས་སྒྲོགས་གྲུབ་རྗེས། གོང་མའི་རྣམ་ཐར་གསོལ་འདེབས་ཚར་
རེ་དང་སྐུ་གསུང་ཐུགས་ཀྱི་གསོལ་འདེབས། ཅེས་གསལ། དེ་ལྟར་གོང་དུ་
གསལ་བ་ལོ་རེ་གཉིས་ལས་སྔས་ཕྱིས་ཀྱི་འགལ་བ་ཆེར་མེད་ཀྱང་རྗེ་ཉིད་ཀྱི་
དག་སྣང་ལུང་བསྟན་དང་། གོང་ས་ལྔ་པ་དང་གཏེར་ཆེན་འགྱུར་མེད་རྡོ་རྗེའི་
གསུང་འཁྲུལ་བྲལ་གཞིར་བྱས། འབྲས་ལྗོངས་རྒྱལ་རབས་དང་བཅའ་ཡིག་
གཉིས་གཤེགས་ཚེས་མཐུན་པར་གསལ་བས་དགུང་གྲངས་ང་དྲུག་ཏུ་ཕེབས་
པ་ཕྱི་ལོ་(1652 AD)ཆིག་སྟོང་དྲུག་བརྒྱ་ང་གཉིས། རབ་བྱུང་བཅུ་གཅིག་
པའི་དགའ་བ་ཞེས་པ་ཆུ་ཕོ་འབྲུག་ལོའི་ཁྲུམ་ཟླ་ཧོར་ཟླ་བརྒྱད་པའི་ཚེས་ཉི་
ཤུའི་ཉིན་གནས་ཆེན་ཤེལ་བྲག་གི་ཡང་དགོན་དུ་ཟག་བཅས་ཀྱི་སྣང་བ་མི་
མངོན་པར་རྣམ་གྲོལ་འོག་མིན་ཀློང་ཡངས་རྡོ་རྗེ་བཙུན་མོའི་བྷ་གའི་བདེ་ཀློང་
1འདི་ནུབ་འབྲས་ལྗོངས་རྒྱལ་ཞིང་ཚོང་འདུས་ཁྲོམ་ཁང་ནས་ས་སྐྱོང་ཕྱོགས་དེང་སང་སྙིང་བསངས་སྒང་
ངམ་བདེ་ཆེན་གླིང་དུ་གྲགས་པ་རྫོང་གསར་མཁྱེན་སྤྲུལ་གྱིས་བདག་པས་སྒྲུབ་ཁང་ཞིག་ཀྱང་ཆགས་བཏབ་
པ་བཞུགས།
141



ཡངས་པར་གསང་མཆོག་རྡོ་རྗེ་སྙིང་པོ་རྩོལ་མེད་ཨ་ཏིའི་སྣང་བཞི་བགྲོད་པའི་
མཐར། སྣང་སྟོང་འགྱུར་མེད་རྡོ་རྗེའི་སྐུ་འཕོ་འགྱུར་མེད་པའི་འཕོ་ཆེན་ཡེ་
ཤེས་འཁོར་ལོའི་རང་གཞིར་ཀ་དག་གདོད་མ་ལྷན་གྲུབ་ཆེན་པོའི་རང་མལ་ལ་
ཆོས་སྐུ་རྒྱལ་པོའི་གཏན་སྲིད་ཟིན་པའི་ཚུལ་བསྟན་ཏོ། །རྗེ་འདིའི་གསུང་གི་
བདུད་རྩི་མྱོང་བའི་སློབ་མ་ཡང་ཟུར་ཆེན་ཆོས་དབྱིངས་རང་གྲོལ། རོང་པ་
རྫོགས་ ཆེན་པ་འབྲུག་སྒྲ་བཟང་པོ། རྒྱལ་དབང་ལྔ་ པ་ བློ་བཟང་རྒྱ་མཚོ།
མངའ་བདག་ཁྲི་བཀྲ་ཤིས་རྣམ་རྒྱལ་དཔལ་བཟང་པོའམ་ཆོས་རྒྱལ་བྱམས་པ་
བསྟན་འཛིན། ཆོས་རྒྱལ་ཕུན་ཚོགས་རྣམ་རྒྱལ། མོན་ཐེ་ཀོང་ཟ་ལང་གིས་
མཚོན་བླ་ཆེན་དང་མི་ཆེན་བགྲངས་བ་ལས་འདས་པ་བྱོན། དགོངས་པའི་ཀློང་
མཛོད་བརྡོལ་བའི་གསུང་རྩོམ་བསྟན་བཅོས་ཡང་རྡོ་རྗེ་སྙིང་པོ་སྤྲིན་གྱི་ཐོལ་གླུ་
རྗེ་ཉིད་ཀྱི་རྣམ་ཐར་གསུང་མགུར་ཕྱོགས་གཅིག་ཏུ་སྒྲིག་པའི་བཀའ་འབུམ་
པོད་གཉིས། མཁའ་སྤྱོད་འབྲས་མོ་གཤོངས་སུ་ཕྱི་དག་སྣང་བབས་པའི་ཟབ་
ཆོས་རིག་འཛིན་སྲོག་སྒྲུབ་ཆོས་ཚན་ལྔ་བཅུ་རྩ་གཅིག་བཞུགས་པའི་པོད་
གཅིག་བཅས་བཞུགས། དེ་དག་གི་འཆད་སྤེལ་གྱི་རྒྱུན་བཙུགས་པས་འབྲས་
1 སྨིན་གཏེར་རྗེས་མཛད་པའི་ཕྲིན་ལས་ལྷུན་གྲུབ་ཀྱི་རྣམ་ཐར་སྐལ་བཟང་གདུང་སེལ་ལས། དེའི་ཚེ་
ཤེལ་བྲག་ཏུ་ཀོང་པོ་རྫོགས་ཆེན་པ་གཤེགས་པའི་ཐུགས་དམ་གསལ་འདེབས་སུ་རྗེ་གོང་ར་ལོ་ཆེན་གཞན་
ཕན་རྡོ་རྗེ་ཕེབས་ཅེས་གསལ་བ་དང་། འདས་ལོ་ཡང་ཆུ་འབྲུག་ཟླ་བ་ལྔ་པའི་ཕྱིས་སུ་གསལ་བས་གོང་གི་
འདས་ལོ་ཟླ་ཚེས་འཁོད་པར་ཐེ་ཚོམ་གྱི་དཔྱང་ཐག་ཆད་པའོ།། 2.ཕྱི་ལོ་(1935A.D) ལ་དྭགས་
རྒྱལ་བོ་འཇིགས་མེད་དགྲ་འདུལ་དང་ཐོག་མཚུངས་སུ་སྟག་ཚང་བ་འཆི་མེད་པདྨ་འགྲོ་འདུལ་རྩ་རིའི་
གནས་མཇལ་ཕེབས་སྐབས་མཁའ་འགྲོས་ལུང་བསྟན་བཞིན་མཆོད་རྟེན་རྙིང་པ་ཞིག་རལ་དུ་སོང་བ་ཞིག་
ནས་ལྷ་བཙུན་ཆེན་པོའི་དབུ་ཐོད་སྤྱན་དྲངས་ནས་ལ་དྭགས་ཧེ་མེ་དགོན་དུ་རིན་ཆེན་གཉིས་པའི་མཆོད་
སྡོང་གི་གཟུངས་སུ་བཞུགས་ཅེས་ལ་དྭགས་རྒྱལ་རབས་ཀུན་གསལ་མེ་ལོང་ལས་གསལ།
142



ལྗོངས་རྫོགས་ཆེན་པ་ཞེས་པའི་སྙན་པའི་གྲགས་པ་འཛིན་མའི་ཁྱོན་ཡངས་
པར་བརྡལ་བ་འདི་བྱུང་བའོ།།
༈ ལྷ་བཙུན་སྐུ་ཕྲེང་གཉིས་པ་ངག་དབང་ཀུན་བཟང་འཇིགས་མེད་
དམ་རིག་འཛིན་མི་སྐྱོད་རྡོ་རྗེ་།།
ཕྱི་ལོ་(1656 A.D)ཆིག་སྟོང་དྲུག་བརྒྱ་ང་དྲུག རབ་བྱུང་བཅུ་གཅིག་
པའི་གདོང་ངན་ཞེས་པ་མེ་ཕོ་སྤྲེལ་ལོའི་ནང་མོན་བུམ་ཐང་དུ་སྤྲུལ་པའི་ཟློས་
གར་གྱུར། དགུང་གྲངས་ལྔར་ཕེབས་པ་ལྕགས་བྱི་ཟླ་བ་དྲུག་པའི་ཚེས་བཅུ་
བཞི་ལ་དབོན་པོ་ཆོས་དབྱིངས་ལྷུན་གྲུབ་ཀྱི་བསྐུལ་ངོར་སྐུ་ཚེ་ཡུན་དུ་འཚོ་
བཞེས་ཀྱི་བརྟན་བཞུགས་ཞིག་དང་། ལོ་དེའི་ཧོར་ཟླ་དགུ་པའི་ནང་གོང་ས་ལྷ་
མིའི་རྣམ་འདྲེན་ལྔ་པ་བློ་བཟང་རྒྱ་མཚོའི་དྲུང་དུ་གཙུག་ཕུད་ཕུལ་བས་མཚན་
ངག་དབང་ཀུན་བཟང་འཇིགས་མེད་དུ་གསོལ། གོང་ས་མཆོག་དང་སྐུ་ཚེའི་
བརྟན་བཞུགས་ལྷན་དུ་ཡོད་པ་ཞིག་ཀྱང་མཛད། ལྔ་པ་ཆེན་པོའི་ཞལ་སྔ་ནས།
དབོན་པོ་ཆོས་ལྷུན་པས་བསྐུལ་བའི་ལྷ་བཙུན་ཀུན་བཟང་རྣམ་རྒྱལ་གྱི་སྐུ་
སྐྱེའི་བརྟན་བཞུགས། ཞེས་དང་། ཀོང་པོ་རྫོགས་ཆེན་པ་ནམ་མཁའ་འཇིགས་
མེད་ཀྱི་སྐུ་སྐྱེའི་སྐྲ་ཕུད་བླངས་མཚན་ངག་དབང་ཀུན་བཟང་འཇིགས་མེད་དུ་
1 རྗེ་འདི་སྨིན་གླིང་དུ་གསན་བསམ་མཛད་ཚུལ་གསལ་ཁ་མེད་ཀྱང་གཏེར་ཆེན་གྱི་དབང་ལུང་མན་ངག་
རྫོགས་པའི་སློབ་མའི་གྲྭལ་ཏུ་བཞུགས་ཅེས་ལོ་ཆེན་གྱིས་མཛད་པའི་སྨིན་གཏེར་ཕྱི་རྣམ་དད་པའི་ཤིང་རྟ་
ལས་གསལ། 2 གསུང་འབུམ་ཅ།
143



བཏགས། དབོན་པོ་ཆོས་ལྷུན་པས་བསྐུལ་བའི་ངེད་རང་དང་སྐུ་སྐྱེའི་བརྟན་
བཞུགས་སྡེབས་མཚུངས་སུ་ཡོད་པ་ཞིག་བྲིས། ཅེས་གསུངས། དེའི་ཟླ་བ་
བཅུ་གཅིག་པའི་ཚེས་བཞི་དང་བདུན་གྱི་དབར་ལྔ་པ་ཆེན་པོའི་དྲུང་ནས་ཐང་
སྟོང་རྒྱལ་པོའི་ཚེ་སྒྲུབ་འཆི་མེད་དཔལ་སྟེར་གྱི་ཚེ་དབང་གསན། ལྔ་པ་ཆེན་
པོས། རོང་པ་རྫོགས་ཆེན་པ་དང་ཀོང་པོ་རྫོགས་ཆེན་པའི་སྐུ་སྐྱེ། ཆོས་རྗེ་ཟོ་
ལུང་པ་ཁ་ཤས་ལ་ཚེ་དབང་འཆི་མེད་དཔལ་སྟེར་བསྐུར། ཞེས་སོ། དགུང་
གྲངས་དྲུག་ཏུ་ཕེབས་པའི་ལྕགས་གླང་ཟླ་བ་ལྔ་པའི་ཚེས་གསུམ་ལ་གོང་ས་ལྔ་
པ་ཆེན་པོའི་དྲུང་ནས་བྱང་གཏེར་ཐུགས་སྒྲུབ་རྡོ་རྗེ་དྲག་པོ་རྩལ་གྱི་བྱིན་རླབས་
ཐུགས་རྗེའི་དབང་དང་། གོང་མ་ཀུན་བཟང་རྣམ་རྒྱལ་གྱི་འབྲས་ལྗོངས་དག་
སྣང་མ་ཟབ་ཆོས་རིག་འཛིན་སྲོག་སྒྲུབ་ཀྱི་ལྗགས་ལུང་གསན། ལྔ་པ་ཆེན་
པོས། ༧ ཀོང་པོ་རྫོགས་ཆེན་པ་ནམ་མཁའ་འཇིགས་མེད་ཀྱི་སྐུ་སྐྱེར་དྲག་པོ་
རྩལ་གྱི་བྱིན་རླབས་ཐུགས་རྗེའི་དབང་རིག་འཛིན་སྲོག་སྒྲུབ་ཀྱི་དབུ་ནས་
ཚུགས་ཙམ་གྱི་ལུང་བྱས། ཞེས་སོ།།
དགུང་གྲངས་བཅུ་དགུར་ཕེབས་པ་ཕྱི་ལོ་(1674 A.D)ཆིག་སྟོང་དྲུག་བརྒྱ་
དོན་བཞི། རབ་བྱུང་བཅུ་གཉིས་པའི་ཀུན་དགའ་ཞེས་པ་ཤིང་ཕོ་སྟག་གི་ལོར་
ལྔ་པ་ཆེན་པོས་ཕོ་བྲང་ཐར་པ་གླིང་སྟོད་ཀྱི་སྤྱིལ་པོ་སོགས་གནང་སྦྱིན་མཛད།
ལྔ་པ་ཆེན་པོའི་ཞལ་སྔ་ནས། “ རྫོགས་ཆེན་སྤྲུལ་སྐུ་ངག་དབང་ཀུན་བཟང་
འཇིགས་མེད་ལ་ཕོ་བྲང་ཐར་པ་གླིང་སྟོད་ཀྱི་སྤྱིལ་པོ། མདོ་པ་སྐུ་སྐྱེའི་འཛིན་
ཤུལ་ཐེམ་འཛིན་བརྒྱད། ལག་འབབ་སུམ་རྒྱ་གོ་དྲུག ཞེས་གསུངས། གོང་
1 གསུང་འབུམ་ཅི། 2 ཅི། 3 གསུང་འབུམ་པོད་ཆ།
144



གསལ་གཞུང་ས་ཆེན་པོ་ནས་རྗེ་འདི་ལ་གདན་ས་ཕུལ་བ་དེ་དཔལ་རི་དགོན་
ཡིན་ནམ་དཔྱད། །
༈ དཔལ་རི་དགོན་ནི། །
ལྷ་བཙུན་སྐུ་ཕྲེང་གསུམ་པ་སྐྱབས་མགོན་འཇིགས་མེད་དཔའ་བོའི་
གསུང་རྣམ་ལས། ཆུ་མོ་དཔལ་གྱི་རི་ཞེས་པ། སྔོན་འགྲོ་མགོན་གཙང་པ་རྒྱལ་
སྲས་ཀྱི་དངོས་སློབ་རྒྱལ་སྲས་ཆོས་མཆོག་ལ་སྟོད་གངས་དཀར་གྱི་རྒྱལ་པོ་ཏི་
སིར་མཁའ་འགྲོས་ལུང་བསྟན་པའི་བསྟི་གནས། གྲུབ་མཆོག་ཆོས་དབྱིངས་རྡོ་
རྗེ། བསོད་ནམས་དཔལ་བཟང་པོ། བསྟན་པ་རྒྱལ་མཚན། བསྟན་པ་ཡོངས་
འཛིན་ཞེས་རེ་རེས་ཡང་དགུང་ལོ་བརྒྱ་ཕྲག་ལ་ཉེ་བར་བཞུགས་པའི་སྟི་
གནས། ཕྱིས་ དཀར་ འབྲུག་ ལ་ གཞུང་ ས་ ཆེན་ པོ་ནས་གཟིགས་ པ་མི་ཆེ་
གཤིས། ཀར་བརྒྱུད་ཀྱི་དགོན་པ་བཞེས་པའི་རྟེན་སོ་མེད་པའི་རིགས་རྣམས་
འདུས་བྱས་ཀྱི་རང་ཞལ་སྟོན་ཉེར། མཁའ་སྤྱོད་ཌཀྐི་ཡོངས་ཀྱི་གཙུག་ནོར་
དཔལ་ཧེ་རུ་ཀ་ཆེན་པོ་ནམ་མཁའ་འཇིགས་མེད་ཅེས་ནོར་འཛིན་གྱི་གཞི་
ཐམས་ཅད་ལ་མཚན་དཀར་གྱི་དྲིལ་ཆེན་ལན་གཅིག་མིན་པ་ཀུན་ཏུ་སྒྲོགས་པ་
དེའི་ཡང་སྲིད་ཀུན་བཟང་འཇིགས་མེད་དབང་པོ་དེ་ལ། གཞུང་ས་ཆེན་པོ་
ནས་དབུས་གཙང་ཐམས་ཅད་དུ་གནས་གཞི་རེ་སྩལ་འདུག་པའི་དགོན་པ་
དཔལ་རི། ཞེས་གསུངས། མཁའ་སྤྱོད་དཔལ་གྱི་འབྲས་མོ་ལྗོངས་སུ་ནམ་
ཕེབས་དང་ལོ་ཇི་ཙམ་བཞུགས་མི་གསལ་ཡང་ཆོས་རྒྱལ་གཉིས་པ་བསྟན་སྲུང་
རྣམ་རྒྱལ་གྱི་སྐུ་རིང་ལ་ཞབས་ཀྱིས་བཅགས་ཀྱང་བསྟན་འགྲོའི་དོན་མངོན་
145



མཚན་ཅན་ཆེར་མ་བྱུང་། ཕྱི་ལོ་(1714 A.D)ཆིག་སྟོང་བདུན་བརྒྱ་བཅུ་བཞི།
རབ་བྱུང་བཅུ་གཉིས་པའི་རྒྱལ་བ་ཞེས་པ་ཤིང་རྟ་ལོར་སྐུ་ཕྲེང་གསུམ་པ་
འཇིགས་མེད་དཔའ་བོ་འབྲས་ལྗོངས་ཤར་ཕྱོགས་སྦས་ཕུག་གནས་མཇལ་ལ་
ཞབས་པད་བསྐྱོད་སྐབས། ལྷ་བཙུན་སྐུ་ཐོག་གསུམ་མཇལ་བའི་སྐལ་པ་
བཟང་པོར་གྱུར་བའི་གསང་མོ་ནས་ཡིན་པའི་རྒན་མོ་བསོད་ནམས་སྒྲོལ་མས་
རྗེ་གསུམ་པའི་དྲུང་ནས་ཆོས་འབྲེལ་ཞུ་ཚུལ་གསུང་རྣམ་ལས།
བླ་མའི་སྐྱེ་བ་ཧན་མའི་ཧན་མ་དཔོན་སློབ་ཀུན་བཟང་རྣམ་རྒྱལ་ནི་ཤ་
སྔོན་པོ་འོད་ཆེན་པོ་བྱས་པ་གཅིག་ཡོད། དེའི་ཤུལ་མ་ཨ་ལོ་བས་བུས་གཅིག་
ཡོད། ད་ལྟའི་བླ་མ་དང་ངས་ཀྱིས་བླ་མའི་སྐུ་མི་གཅིག་པ་གསུམ་མཐོང༌།
ཧན་མའི་བླ་མ་ལས་བེས་ ལག་ཡིན་ན་བླ་མ་འདི་ཨ་ཆེས་ཅང་པད། བླ་མ་ཚོ་
ཡང་སྐྱེ་ལེན་རེ་བླང་བཞིན་པ་ལས་བེས་ལག་ཡང་མི་གཅིག་པར་འགྱུར་ཤེས་
པད། ཟེར་བ་སོགས་ལྷོ་པའི་བུ་མོ་མ་བཅོས་ལྷུག་པའི་གསུང་སྒྲོས་བཤད་པ་
ཞིག་འདུག མིང་ལ་བསོད་ནམས་སྒྲོལ་མ་ཟེར་བ་དེའི་གསོན་བྱང་ཞིག་ཀྱང་
སྤར། ཞེས་གསུངས། དགུང་གྲངས་ཉི་ཤུར་ཕེབས་པ་ཕྱི་ལོ་(1675 A.D)ཆིག་
སྟོང་དྲུག་བརྒྱ་དོན་ལྔ། རབ་བྱུང་བཅུ་གཅིག་པའི་སྲིན་བུ་ཞེས་པ་ཤིང་མོ་ཡོས་
ལོར་གདུལ་བྱའི་བསོད་ནམས་དམན་པས་གཟུགས་སྐུའི་བཀོད་པ་རེ་ཞིག་
དཔལ་ཧེ་རུ་ཀ་པའི་དགོངས་ཀློང་ཏུ་ཟུམ་པའི་ཚུལ་བསྟན། གོང་ས་ལྔ་པ་ཆེན་
པོའི་ཞལ་སྔ་ནས། བསྙེན་སྒྲུབ་ཀྱི་ལོང་མ་བྱུང་བའི་བར་ཆད་ཀྱི་དབང་གིས་
1 གསུང་འབུམ་པོད་ཆ།
[46



ཀོང་པོ་རྫོགས་ཆེན་སྤྲུལ་སྐུ་གྲོངས་པའི་སྨོན་ལམ་རྟེན་གཡུ་གོང་བྲག་ནས་
གཏེར་སྟོན་ཨོ་རྒྱན་གླིང་པས་སྤྱན་དྲངས་བའི་ལི་དམར་གྱི་གུ་རུ་དྲག་པོའི་སྐུ་
སོགས་འབྱོར་དོན་ལྟར་སྤྲུལ་སྐུ་མྱུར་བྱོན་གྱི་སྨོན་ལམ་ཡང་དག་བྱས། ཞེས་
སོ།། གཞན་ཡང་ཤིང་ཡོས་ཟླ་བ་བཞི་པའི་ནང་དང༌། མེ་འབྲུག་ཟླ་བ་གཉིས་
པའི་ཚེས་བཅུ་དྲུག་ཉིན་དགོངས་རྫོགས་ཐུགས་སྨོན་དང་སྐུ་སྐྱེ་མྱུར་བྱོན་གྱི་
གསོལ་འདེབས་ཞིག་ ཀྱང་ མཛད། གོང་ ས་ ལྔ་ པ་ ཆེན་ པོའི་ ཞལ་ སྔ་ནས།
དབོན་པོ་ཆོས་དབྱིངས་ཀྱིས་རྫོགས་ཆེན་སྤྲུལ་སྐུའི་དགོངས་རྫོགས་སུ་སྒྲུབ་
པའི་དགེ་བ་རྫོགས་བྱང་དུ་བསྔོ་བ་དང་ཡང་སྲིད་མྱུར་བྱོན་གྱི་སྨོན་ལམ་འདོད་
སྦྱར། ཞེས་གསུངས་སོ།།
༈ ལྷ་བཙུན་སྐུ་ཕྲེང་གསུམ་པ་ཁྲག་འཐུང་འཇིགས་མེད་དཔའ་བོ།
སྔོན་ཨོ་རྒྱན་གྱི་སློབ་དཔོན་ཆེན་པོ་བོད་ཡུལ་ཁ་བ་ཅན་གྱི་ལྗོངས་སུ་
ཞབས་བཅགས། བོད་ཀྱི་ལྷ་འདྲེ་ཆེ་དགུ་ཐམས་ཅད་རྫུ་འཕྲུལ་གྱི་དམ་འོག་ཏུ་
བཅུགས་ནས་གངས་ལྗོངས་མཐའ་དབུས་མེད་པར་ཟབ་མོའི་གཏེར་གྱིས་
གཏམས་པར་མཛད་དེ་བསྟན་པའི་སྲུང་མར་གཉེར་གཏད་ཐ་ཚིག་བསྒྲགས།
རྗེ་འབངས་ཉེར་ལྔ་སོགས་ཐུན་མིན་གྱི་གདུལ་བྱ་རྣམས་ལ་གསང་ཆེན་བླ་ན་
མེད་པའི་ཆོས་འཁོར་བསྐོར་བར་མཛད་དེ་བསྐལ་པ་རྫོགས་ལྡན་གྱི་དཔལ་ལ་
འགྲན་བཟོད་པ་ཙམ་དུ་གྱུར། དེའི་དུས་སུ་ཆོས་རྒྱལ་ཁྲི་སྲོང་གི་སྲས་མོ་ལྷ་
1 གསུང་འབུམ་པོད་ཇ།
147



ལྕམ་ཁྲོམ་པ་རྒྱན་ཞེས་བྱ་བ་ཡེ་ཤེས་མཁའ་འགྲོའི་མཚན་གྱིས་ཡོན་ཏན་དང་
ལྡན་པ་དེ་སློབ་དཔོན་ཆེན་པོར་གསང་བའི་ལས་རྒྱུར་ཕུལ། དེ་ལ་བར་ཆད་ཀྱི་
ཚུལ་དུ་སེ་ཕང་གི་བུ་ཞིག་སྐྱེས་པ་གུ་རུའི་ཐུགས་རྗེས་བསྒྲལ། སློབ་དཔོན་
ཆེན་པོས་བྱིན་གྱིས་རླབས་ཤིང་དཔལ་རྡོ་རྗེ་སེམས་དཔའི་སྒྱུ་འཕྲུལ་མཚན་
དང་ལྡན་པའི་སྲས་ཤིག་འཁྲུངས། སློབ་དཔོན་རིན་པོ་ཆེའི་དྲུང་དུ་གསང་
སྔགས་རྡོ་རྗེ་ཐེག་པའི་ཆོས་ཚུལ་རྒྱ་མཚོ་ལྟ་བུ་བུམ་པ་གང་བྱོའི་ཚུལ་དུ་གསན་
ཏེ་ཉམས་སུ་བླངས་པས་གྲུབ་པའི་གོ་འཕང་ཐོན་པོར་གཤེགས། རྫུ་འཕྲུལ་
ནུས་པ་བསམ་གྱིས་མི་ཁྱབ་པ་དང་ལྡན་ཞིང་ཨོ་རྒྱན་ཆེན་པོས་ངའི་བུ་སྐལ་པ་
བཟང་ཞེས་རྡོ་རྗེའི་ལྗགས་ཀྱིས་བསྔགས་བརྗོད་མཛད་ཅིང་མཚན་ཡང་གཉན་
ཆེན་དཔལ་དབྱངས་ཞེས་གྲགས་སོ།། སྤྱིར་གཉན་ཆེན་དཔལ་དབྱངས་འདི་
གུ་རུའི་སྲས་འཁྲུལ་མེད་ཡིན་པར་བཞེད་པ་ལ་དོགས་གཞི་ཆེ་སྟེ། རྩེ་ལེ་སྣ་
ཚོགས་རང་གྲོལ་གྱིས་མཛད་པའི་བླ་མ་རྨེ་རུ་པའི་དྲིས་ལན་ངེས་དོན་གསལ་
བྱེད་ལས། དེང་སང་ཡོངས་གྲགས་ཀྱི་བཀའ་ཐང་ཨོ་རྒྱན་གླིང་པ་དང་སངས་
རྒྱས་གླིང་པའི་གཏེར་མ་ཡིན་པར་གྲགས་པ་ཚིགས་བཅད་ལྷུག་གཉིས་ཀྱིས་
བོད་ཁམས་ཁྱབ་པའི་འཕྲིན་ལས་ནི་འདུག་ལ། དངོས་གཞི་ནི་སློབ་དཔོན་
ཆེན་པོའི་གསུང་ཡིན་པ་གོར་མ་ཆགས་ཀྱང་། བར་མཚམས་དག་དུ་གང་ཟག་
རྨོངས་བླུན་སྤྱི་རྟོལ་ཅན་དག་གིས་གྲོང་ཚིགས་རང་བཟོའི་བསྲེ་སླད་མང་པོ་
1 སློབ་དཔོན་རིན་པོ་ཆེའི་རྣམ་ཐར་ཆེན་མོ་ལས་བརྩམས་ཏེ་དྲི་བའི་ལན་ངེས་དོན་གསལ་བྱེད་ལས་
གསལ། །
148



ཞིག་བྱས་པར་ངེས་ལ། འདི་དང་མཚུངས་པར་བཀའ་ཐང་སྡེ་ལྔར་གྲགས་པ་
འདི་ཡང་ཨོ་རྒྱན་གླིང་པའི་གཏེར་མ་འཁྲུལ་མེད་ཡིན་རྒྱུ་བར་བྱེད་སྣང་ཡང་།
ཚིག་དོན་གང་ལ་བརྟག་ཀྱང་གཏེར་ཆོས་ཚད་ལྡན་དང་ལར་མི་འདྲ་ཞིང་སློབ་
དཔོན་ཆེན་པོ་ལ་སྲས་འཁྲུངས་པ་དང་། དེ་ཆོས་ལ་བློ་མི་འགྲོ་བ་བྱུང་རབས་
དང༌། ཡང་ན་སློབ་དཔོན་དཔལ་དབྱངས་གུ་རུའི་སྲས་ཡིན་པར་བཤད་པ་
སོགས་ལུང་དུ་མི་སྲིད་པའི་གཏམ་རྒྱུད་མང་པོ་དང༌། སྐོར་གུ་ཤེས་རབ་སོགས་
དུས་ཕྱི་མའི་གང་ཟག་གི་ལོ་རྒྱུས་སོགས་ཆ་མི་མཚུངས་པ་མང་པོ་འདུག་པས་
བདག་སོགས་ནི་ངེས་དྲོངས་མ་བྱུང་ཞིང་། ཞེས་གསུངས། གོང་ལྟར་ཡང་
གཉན་ཆེན་པོའི་གདུང་ལས་མཁས་གྲུབ་ཀྱི་ཚང་བརྡོལ་ཏེ་དུས་ཕྱིས་ཇོ་བོ་རྗེ་
བོད་དུ་ཕེབས་ཏེ་བཀའ་གདམས་པའི་བསྟན་པ་ཚུགས་པ་དང་ཐོག་མཚུངས་
སུ་གཉན་ཆེན་པོ་རྗེ་བཙུན་འགྲོ་བའི་མགོན་པོ་ཞེས་སྔགས་འཆང་ཀུན་གྱི་
གཙུག་རྒྱན་ཆེན་པོ་བྱོན་པ་སོགས་གཉན་རིགས་འདི་ལས་བསྟན་འགྲོའི་དེད་
དཔོན་བར་མེད་དུ་བྱོན། གཉན་ཆེན་ཆོས་དབྱིངས་རང་གྲོལ་ཞེས་ཟབ་ལུང་
སོག་པོ་འཛུལ་ཁུང་གི་གཏེར་ཞལ་ཕྱེས་ཤིང་རྒྱ་ནག་གི་ཡུལ་དུའང་ཞབས་པད་
བསྐྱོད་ནས་བསྟན་འགྲོའི་དོན་མཛད། དེ་ལྟ་བུའི་གདུང་རབས་འཁྲུལ་མེད་
ལས་མཆེད་པ་དཔལ་སྐད་གཉིས་སྨྲ་བ་གོང་ར་བ་གཞན་ཕན་རྡོ་རྗེ། ཛ་ཡ་མི་
ཏྲ། ཛི་ན་མི་ཏྲ་སྟེ་སྐུ་མཆེད་གསུམ་འཁྲུངས། དེ་ལ་སྣང་རྩེ་གཏེར་བཏོན་ཞིག་
པོ་གླིང་པ། སོག་བཟློག་པ་མཁས་གྲུབ་བློ་གྲོས་རྒྱལ་མཚན། གོང་ར་ལོ་ཆེན་
149



འདི་གསུམ་ལ་སྣང་སོག་གོང་གསུམ་ཞེས་གྲགས་ཤིང་གསང་སྔགས་སྔ་འགྱུར་
རྙིང་མའི་བཀའ་གཏེར་གྱི་བསྟན་པ་ལ་ཤིན་ཏུ་བཀའ་དྲིན་ཆེ་བ་ཡིན། གཅུང་
རྣམ་གཉིས་ ཀྱང་ གཅེན་ལོ་ཆེན་གྱི་དྲུང་དུ་ཟབ་དགུའི་གདམས་པ་གསན་
བཞེས་མཛད་དེ་མཁས་གྲུབ་ཀྱི་ས་ལ་བཞུགས། གོང་ར་ལོ་ཆེན་གྱི་སློབ་མ་
འཇམ་དབྱངས་ཆོས་རྒྱལ་རྡོ་རྗེས་གཅུང་རྣམ་གཉིས་ཤངས་སུ་གདན་འདྲེན་པ་
བཞིན་ཕེབས། དེ་སྐབས་གཉོས་རྒྱལ་ལྷ་སྣང་བའི་རིགས་ལས་མཆེད་པ་ལྷ་
ལྕམ་བསམ་པས་དྲུང༌། རིགས་ལྡན་དྲུང༌། ཚང་ངའི་དྲུང་སྟེ་གསུམ་ལས་ཆུང་
བ་གཉིས་བླ་མའི་བཀའ་བཞིན་གཉན་རིགས་སྔགས་འཆང་རྣམ་གཉིས་ཀྱི་
ལྕམ་མོར་ཕེབས། ཤངས་ཀྱི་གུར་ལྕོག་གི་བར་ཟུར་ཆོས་ཁྲི་སྒང་དུ་གདན་
ཆགས་ཏེ་དུས་ཕྱིས་སྐུ་མཆེད་ཅུང་ཐུགས་སྣང་མི་གཤིན་པའི་དབང་གིས་ཁག་
གཉིས་སུ་སོང་བས་བླ་བྲང་ཤར་བ་དང་ནུབ་པ་ཞེས་གྲགས་སོ།།
རྗེ་འདི་ཡབ་གཉན་ཆེན་པོ་ ཛ་ ཡ་མི་ཏྲ་དང་ཡུམ་རིགས་ལྡན་དྲུང་
གཉིས་ཀྱི་སྲས་སུ་ཕྱི་ལོ་(1682 A D) ཆིག་སྟོང་དྲུག་བརྒྱ་གྱ་གཉིས། རབ་
བྱུང་བཅུ་གཅིག་པའི་རྔ་ཆེན་ཞེས་པ་ཆུ་ཕོ་ཁྱི་ཧོར་ཟླ་གཉིས་པའི་ཚེས་བཅོ་ལྔའི་
སྐྱ་རེང་དང་པོ་ཤར་བ་དང་བླ་བྲང་ཤར་པར་མཚན་དཔེའི་འཛུམ་ཞལ་གསར་
དུ་བཞད། རྗེ་ཉིད་ཀྱི་ཞལ་སྔ་ནས། ཕ་མའི་དྲུང་རྣམ་གཉིས་ལ་མནལ་ལྟས་
བཟང་པོའི་གནས་ཚུལ་སོགས་ནི་བདེན་རྫུན་གྱི་དངོས་པོ་མིག་གི་ལྟ་རྒྱུ་མེད་
གཤིས་ ཆ་མ་མཆིང་ པས་བཏང་སྙོམས་སུ་བཞག ཞེས་ གསུངས། དགུང་
གྲངས་གཉིས་ལ་ཕེབས་སྐབས་སྟག་སྣར་གཏེར་ཆེན་འགྱུར་མེད་རྡོ་རྗེའི་དྲུང་
150



དུ་གཙུག་ཕུད་ཕུལ་བའི་མཚན་ཨོ་རྒྱན་ཆོས་འཕེལ་དུ་གསོལ། གོང་མའི་
གདན་ས་དཔལ་རི་དགོན་གྱི་སྒྲུབ་བཙུན་ཕོ་མོ་རྣམས་ཟུར་ཁང་དུ་བསོད་
སྙོམས་ལ་ཕེབས་སྐབས་འདོལ་རྒྱལ་པོ་དང་གྲུབ་ཆེན་བདེ་ཆེན་རྣམ་གཉིས་ལ་
ངའི་གྲྭ་པ་ཡིན་ནང་དུ་སྐད་བཏང་ཞེས་གསུངས་པ་དང་། འོད་གསལ་རྒྱལ་པོ་
དང་ཆོས་དབང་རྣམ་རྒྱལ་གཉིས་རྗེ་འདི་མཇལ་བར་ཡབ་ཡུམ་གྱིས་མ་གནང་
བས་གཟིམ་ཆུང་གི་སྒོ་སེང་ན་ཐོན་ཏེ་སྔར་འདྲིས་ཀྱི་མི་ཕྲད་པ་ལྟ་བུ་མཛད་པ་
སོགས་སྐུ་ན་ཕྲ་མོའི་དུས་ནས་སྔོན་གནས་རྗེས་དྲན་གྱི་ཡོན་ཏན་ཐོགས་མེད་
དུ་མངའ། འདི་སྐབས་རོང་དུ་གནས་མོ་སུམ་ཆོག་མར་བུ་ཞིག་སྐྱེས་པ་ཀོང་པོ་
རྫོགས་ཆེན་པའི་སྐུ་སྐྱེ་ཡིན་ཞེས་གླེང་ནས། གནས་ཆུང་ཆོས་སྐྱོང་ལ་བརྟག་པ་
ཞུས་པས་རོང་གི་དེ་མ་ཡིན་ཨེ་ཤངས་གཉིས་ལ་དོགས་གཞི་མ་དགོས་ཞེས་
ལུང་བསྟན་ཕེབས། གོང་ས་ལྔ་པ་བློ་བཟང་རྒྱ་མཚོས་ཀྱང་རྫོགས་ཆེན་སྤྲུལ་
སྐུ་ཀུན་བཟང་འཇིགས་མེད་དབང་པོའི་སྐྱེ་བ་ཤངས་ཟུར་ཁང་གི་བུ་དེ་ཡིན་ངོ་
ཤར་ཞིང། ཕ་མིང་ཟུར་ཁང་པས་སྒོར་དཀྱིལ་མེད་པའི་སྐྱེ་བ་རྫོགས་ཆེན་པའི་
དགོན་པར་འཕྲལ་བརྫོངས་བགྱིས་ཞེས་པའི་ཆབ་ཤོག་ཞིང་མ་བརྗེས་པའི་སྔ་
རོལ་ཙམ་ནས་བཀའ་དྲིན་སྩལ། མཁའ་སྤྱོད་འབྲས་མོ་ལྗོངས་ཀྱི་གྲྭ་ཚངས་
གསང་ཆེན་པདྨ་ཡང་རྩེར་རིག་འཛིན་ཆོས་དབྱིངས་ལྷུན་གྲུབ་ཞིང་གཤེགས་
ཁར། ཉེ་བར་གནས་པ་དབོན་སློབ་གནམ་ལྕགས་དང་འབྲས་ལྗོངས་ཆོས་
རྒྱལ་བསྟན་སྲུང་རྣམ་རྒྱལ་གཉིས་ཀྱིས། ཁྱེད་ཀྱི་རྗེས་སུ་རྡོ་གས་ཆེན་པའི་
1 རྗེ་འདི་ཕྱི་ལོ་(1682 A.D)ཆིག་སྟོང་དྲུག་བརྒྱ་གྱ་གཉིས། རབ་བྱུང་བཅུ་གཅིག་པའི་རྔ་ཆེན་ཞེས་
པ་ཆུ་ཁྱི་ཧོར་ཟླ་གསུམ་པའི་ཉེར་ལྔ་ལ་གཤེགས་ཞེས་གསལ།
151



འགན་ཁུར་དཔལ་རི་ཟར་སྤྲུལ་སྐུ་ལ་འོས་སམ་ཞུས་ཚེ། བཀའ་ལས། ད་ཆ་
རྫོགས་ཆེན་པའི་སྤྲུལ་སྐུ་ཀུན་བཟང་འཇིགས་མེད་དབང་པོའི་སྐྱེ་བ་བཞེས་
ཚར་ཡོད་འགྲོ་བས་ཁྱེད་རང་ཚང་མ་ཧུར་ཐག་བགྱིས། འགན་གནམ་ལྕགས་
ཀྱིས་ཁུར་ལ་དཔལ་རིའི་རུ་པ་ཕྱེད་དང༌། སྐུ་ཆས་ཕྱེད་ཆ་ཐར་གླིང་ལ་ཨེ་
འགྲོངས་ལྟོས་ཤིག་ཞེས་གསུང་། དགུང་གྲངས་བཞིར་ཕེབས་པ་ཕྱི་ལོ་(1685
AD)ཆིག་སྟོང་དྲུག་བརྒྱ་གྱ་ལྔ། རབ་བྱུང་བཅུ་གཅིག་པའི་ཁྲོ་བོ་ཞེས་པ་ཤིང་
མོ་གླང་ལོར་འབྲས་ལྗོངས་ནས་དཔོན་སློབ་གནམ་ལྕགས་ཆེད་ཕེབས་ཀྱིས་
ཧོར་ཟླ་དང་པོའི་དུས་ཚེས་དགེ་བར་དཔལ་རི་དགོན་དུ་གོང་མ་ཀུན་བཟང་
འཇིགས་མེད་དབང་པོའི་མི་འཇིགས་གདོང་ལྔས་བཏེགས་པའི་གསེར་ཁྲིར་
མངའ་གསོལ། དཔལ་རི་སྤྲུལ་སྐུ་ཀུན་བཟང་ཚེ་དབང་གི་དྲུང་དུ་འཇའ་ཚོན་
པའི་དཀོན་སྤྱི་དང་ཚེ་སྒྲུབ་གནམ་ལྕགས་རྡོ་རྗེ་དངོས་གྲུབ་ཀུན་འདུས་ཀྱི་
དབང་ལུང་གསན། དཔལ་རིར་བཞུགས་རིང་རྗེ་ཉིད་ཀྱི་ཞལ་སྔ་ནས། ལྟོ་
གོས་ནི་བྲན་གྱི་མཐའ་མ་རྣམས་ཀྱང་རང་རང་ལྟོ་འགྲངས་བ་གོས་ཧྲལ་ཧྲུལ་
གྱིས་མ་འཁྱག་ཙམ་འདུག་མོད། ལྟོ་ཕྱེད་འགྲངས་དང་གོས་ཐེར་གཟན་ཧྲུལ་
པོ་ཞིག་གི་ངང་ལ་མི་ཚེ་འཁྱོལ་ཞིང་གནས་སོ།། ཞེས་གསུངས་། དགུང་
གྲངས་བཅུ་གཉིས་པར་ཐང་ཡིག་གསེར་ཕྲེང༌། འབའ་ར་བའི་རྣམ་ཐར། རྗེ་
བཙུན་མི་ལའི་རྣམ་ཐར་སོགས་མཇལ་བས་ངེས་ འབྱུང་བཅོས་མིན་གྱིས་
ཐུགས་རྒྱུད་ལེགས་པར་བརྒྱན་ཏེ་གོང་མའི་དངོས་སློབ་པདྨ་མི་བསྐྱོད་པའི་དྲུང་
152



དུ་ཕེབས་འདུན་ཡོད་ཀྱང་རྟེན་འབྲེལ་འཕྲོ་ཅན་དུ་སོང་། འདི་སྐབས་འབྲས་
ལྗོངས་ཆོས་རྒྱལ་གཉིས་པ་བསྟན་སྲུང་རྣམ་རྒྱལ་དགུང་དུ་གཤེགས་པའི་རྗེས་
ལྷོ་འབྲུག་གི་དུས་ཟིང་གིས་རྐྱེན་པས་རྒྱལ་སྲས་ཕྱག་རྡོར་རྣམ་རྒྱལ་དཔལ་རི་
དགོན་དུ་ཞབས་བསྐྱོད་དེ་ཟླ་བ་བཞི་ཙམ་བཞུགས། དགུང་གྲངས་བཅུ་དྲུག་
དུ་ཕེབས་ཚེ་རྒྱལ་དབང་དྲུག་པ་རིག་འཛིན་ཚངས་དབྱངས་རྒྱ་མཚོའི་དྲུང་
གཙུག་ཕུད་ཕུལ་བའི་མཚན་བློ་བཟང་རྡོ་རྗེ། ཁུ་བོ་ཛི་ན་མི་ཏྲས་བསྐུལ་ཏེ་
སྟག་སྣར་ཀྲེ་བོ་ཆོས་ཀྱི་དབང་ཕྱུག་གི་དྲུང་དུ་རབ་ཏུ་བྱུང་བའི་མཚན་ཀུན་
བཟང་བསྟན་པའི་རྒྱལ་མཚན་རྣམ་པར་རྒྱལ་བའི་སྡེ་ཞེས་གསོལ། ལོ་གཅིག་
གི་རིང་ རྗེ་དེའི་དྲུང་དུ་མཁའ་འགྲོ་སྙིང་ཐིག་གི་ཁྲིད། པདྨ་གླིང་པའི་ཀུན་
བཟང་དགོངས་འདུས་ཀྱི་ཁྲིད། བླ་མ་ནོར་བུ་རྒྱ་མཚོ། བྱང་གཏེར་ཐུགས་
སྒྲུབ། གཅོད་ཡུལ་ནམ་མཁའ་སྒོ་འབྱེད་ཀྱི་དབང་། མ་གཅིག་གཅོད་འབུམ་
གྱི་ལུང་། རྗེ་བཙུན་མི་ལའི་མགུར་འབུམ་སོགས་གསན། ན་རོ་ཆོས་དྲུག་གི་
སྟེང་ནས་རྩ་རླུང་འཕྲུལ་འཁོར་ལ་སྦྱང་བ་མཐར་ཕྱིན་དུ་མཛད། དགུང་གྲངས་
ཉི་ཤུར་ཕེབས་ལོར་རིན་ཆེན་རྩེར་འབྲས་ལྗོངས་རྒྱལ་སྲས་ ཕྱག་རྡོར་རྣམ་
རྒྱལ་གྱིས། ང་ཅག་གི་འབྲས་ལྗོངས་ཐོབ་པ་ཞིག་འོང་མི་འོག་བརྟག་པ་ཞུས་
ངོར་མནལ་ལྟས་བཟང་ངན་ཇི་བྱུང་རྒྱལ་པོར་བཀའ་དྲིན་སྩལ།
1 འདི་སྐབས་འབྲས་ལྗོངས་ཕོ་བྲང་རབ་བརྟན་རྩེ་ལྷོ་འབྲུག་གིས་བདག
153



༈ ཨོ་རྒྱན་སྨིན་གྲོལ་གླིང་དུ་གསན་བསམ་
བསྒོམ་གསུམ་མཛད་པ།
དགུང་གྲངས་ཉེར་གཅིག་ཏུ་ཕེབས་པ་ཕྱི་ལོ་(1702 A.D)ཆིག་སྟོང་བདུན་
བརྒྱ་གཉིས། རབ་བྱུང་བཅུ་གཉིས་པའི་སྣ་ཚོགས་ཞེས་པ་ཆུ་ཕོ་རྟའི་ཧོར་ཟླ་
གསུམ་པའི་ཚེས་བརྒྱད་ལ་འོག་མིན་གཉིས་པ་ཨོ་རྒྱན་སྨིན་གྲོལ་གླིང་དུ་
ཞབས་པད་བསྐྱོད་དེ་གཏེར་ཆེན་ཆོས་ཀྱི་རྒྱལ་པོ་གར་དབང་ ་འགྱུར་མེད་རྡོ་
རྗེ་དང་མཇལ། བཀའ་ལས། སྤྲུལ་སྐུ་རིན་པོ་ཆེ་ཕེབས་པ་ཕྱིས་པའི་སྐྱོན་བྱུང་
འདུག དགུང་ལོ་བཅུ་ གཅིག་ ལ་ཕེབས་ན་གསན་བསམ་ངེད་ རའི་བློ་ཁ་
རྫོགས་པ་ཞིག་ཡོང་རྒྱུ་ཡིན་འདུག་པར། ད་ཆ་ང་ཡང་ན་སོན། སྤྲུལ་སྐུ་རིན་པོ་
ཆེ་ཡང་དགུང་ལོ་ཡར་ཕེབས་པར་བརྟེན་སྟོན་པ་སངས་རྒྱས་འཇིག་རྟེན་མི་
ཡུལ་དུ་བྱོན་རྩ་ན་བདག་བྲམ་ཟེ་རྒས་ཟེར་བའི་དཔེ་དེ་བྱུང་། ཡིན་ཡང་མདང་
ཞག་འཁྲུལ་སྣང་གི་བབས་ལ་གཞིགས་ན་གསན་བསམ་དང་འཕྲིན་ལས་ཀྱི་
སྒོ་དགའ་མོ་ཡོང་བའི་མཚན་མ་བཟང་ཞེས་སོགས་བཀའ་ཕེབས། ཐོག་མར་
དགེ་རྒན་རབ་བརྟན་ལགས། དགེ་སྦྱོང་བློ་གསལ་རྒྱ་མཚོ། ༸གདུང་སྲས་པདྨ་
འགྱུར་མེད་རྒྱ་མཚོ་སོགས་ཀྱི་དྲུང་དུ་སྙན་ངག་མེ་ལོང་མ་ལེའུ་བར་པ། རྩིས་
1 རྗེ་འདི་རབ་བྱུང་བཅུ་གཅིག་པའི་མེ་ ཁྱི། ཕྱི་ལོ་(1646AD)ནང་འཁྲུངས་ཤིང་འདི་ལོ་ང་བདུན་
དུ་ཕེབས། དགུང་གྲངས་རེ་དགུར་གཤེགས། 2 རྗེ་འདི་རབ་བྱུང་བཅུ་གཅིག་པའི་མེ་སྟག ཕྱི་ལོ་
(1686 A.D)ནང་འཁྲུངས་སོ་གསུམ་པ་རབ་བྱུང་བཅུ་གཉིས་པའི་ས་ཁྱི། ཕྱི་ལོ་(1718A.D)
ནང་གཤེགས་ཞེས་གསལ།
154



དཀར་ནག་སོགས་ཐུན་མོང་རིག་པའི་གནས། གསང་སྔགས་སྤྱིའི་སྒྲུབ་ཁོག་
ལག་ལེན། སྡོམ་གསུམ་རྣམ་ངེས། སྔ་འགྱུར་བཀའ་གཏེར་གཉིས་ལས་གཡུ་
སྒྲའི་ཟློས་གར་གཅུང་ལོ་ཆེན་དྷརྨ་ཤྲཱིའི་དྲུང་དུ་འདུས་པ་མདོ་དབང་གི་མཚོན་
བཀའ་མ་ཡོངས་རྫོགས། གཏེར་ཆེན་རིན་པོ་ཆེའི་དྲུང་དུ་མཆོག་སྤྲུལ་རྣམ་
གསུམ། དྲི་མེད་གླིང་པ་བརྒྱད་ཀྱིས་མཚོན་པའི་ཉེ་བརྒྱུད་ཟབ་པ་གཏེར་མའི་
ཕྱོགས་བུམ་པ་གང་འབྱོའི་ཚུལ་དུ་གསན། དེ་ལྟར་ཡང་རྗེ་ཉིད་ཀྱི་ཞལ་སྔ་
ནས། མདོར་ན་དབང་ཁྲིད་མན་ངག་གི་ཕྱག་བཞེས་སོགས་གཙོ་བོར་གཏེར་
ཆེན་མཆོག་གི་སྐུ་ཞབས་ནས་གཏེར་ཁ་གསར་རྙིང་གི་དབང་ལུང་ཁྲིད་བཅས་
སྩལ། ལོ་ཙཱ་བ་གཡུ་སྒྲ་སྙིང་པོའི་ཟློས་གར་་དྷརྨ་ཤྲཱིས་མདོ་སྒྱུ་སེམས་གསུམ་
སོགས་བཀའ་མའི་དབང་ལུང་། རྟ་མགྲིན་གྱི་སྤྲུལ་པ་སྲས་པདྨ་འགྱུར་མེད་རྒྱ་
མཚོས་ལུང་དང་ཕྱག་བཞེས། སྲས་ཡིད་བཞིན་ལེགས་གྲུབ་ནས་ལུང་སྩལ།
དགེ་བཤེས་ཆེན་པོ་དགེ་སྦྱོང་བློ་གསལ་རྒྱ་མཚོས་བཤད་པ་དང་མན་ངག་ཕྱག་
བཞེས། བཤེས་གཉེན་ཆེན་པོ་རབ་འབྱམས་པ་གར་གྱི་དབང་པོས་ལུང་དང་
ཕྱག་ལེན། གཏེར་ཆེན་མཆོག་གི་གཅུང་འཕྲིན་ལས་པ་ཆེན་པོ་ཀུན་དགའ་
རིན་ཆེན་ནས་ཡིག་རིགས་དང་ཕྱག་ལེན་ཐོར་བུ། དགེ་བའི་བཤེས་གཉེན་
གཟིམ་དཔོན་ཨོ་རྒྱན་དཔལ་འབྱོར་གྱིས་རྩིས་དཀར་ནག་སོགས་མདོར་ན་བླ་
མ་སློབ་དཔོན་སོ་སོས་བཀའ་དྲིན་དུས་ལས་ཡོལ་བ་མེད་པར་རང་ལོ་ཉེར་
1 རབ་བྱུང་བཅུ་གཅིག་པའི་ཤིང་རྟ། ཕྱི་ལོ་(1654 AD) ནང་འཁྲུངས་ཤིང་རེ་བཞི་པ་རབ་བྱུང་
བཅུ་གཉིས་པའི་མེ་བྱ། ཕྱི་ལོ་(1717A.D) ནང་གཤེགས་ཞེས་གསལ།
155



གཅིག་ནས་ གང་ སྡོད་ རིང་ ལ་ངེས་ པ་ དང་ངེས་པ་མེད་ པར་སྩལ། ཞེས་
གསུངས། དགུང་གྲངས་ཉེར་གསུམ་ལ་ཕེབས་སྐབས་སྨིན་གླིང་འབྲས་བུ་
བདེ་བ་ཅན་དུ་ལོ་གཅིག་དང་ཟླ་བ་གཉིས་སུ་སྒྲུབ་པ་ལ་བཞུགས་རིང་གཏེར་
གསར་རིག་འཛིན་ཐུགས་ཐིག་ཟླ་བ་བཞི། རྡོར་སེམས་ཐུགས་ཀྱི་སྒྲུབ་པ་སྲོག་
ཏུ་བཟུང་བའི་རྫོགས་ཆེན་གྱི་ཉམས་ལེན་ཟླ་བ་བཞི། ཐུགས་རྗེ་ཆེན་པོ་བདེ་
གཤེགས་ཀུན་འདུས་ཟླ་བ་དྲུག འདི་སྐབས་ཕྱག་བཞེས་ཞིབ་ཆ་བླ་མའི་ཞལ་
ལས་ཤེས་དགོས་པ་སྲུང་འཁོར་ནས་བཟུང་ཕྱི་ནང་གསང་བའི་མངོན་རྟོགས་
ལས་བྱང་རྩ་སྒྲུབ་ལྷན་ཐབས་དང་འབྲེལ་བའི་ཐུན་མོང་མ་ཡིན་པ་རྣམས་
མཐར་ཆགས་སུ་གཏེར་ཆེན་ཞབས་ནས་ཐུགས་བརྩེ་བ་ཆེན་པོས་གསུང་
བཤད་སྩལ། གཏེར་ཆེན་གྱི་བཀའ་ལས། དེ་རིང་ཕྱི་ནང་གསང་བའི་རྟེན་
འབྲེལ་ལེགས། རྫོང་འདི་ལོངས་སྤྱོད་ཀྱི་ལྟས་སུ་འདུག མཐའ་དབུས་མེད་
པར་ གང་བ་གདུལ་ བྱ་མཐའ་དབུས་མེད་པར་གང་བའི་རྟེན་འབྲེལ་ཡིན་
གསུངས། གཞན་ཡང་བཀའ་ལས། སྤྲུལ་སྐུ་རིན་པོ་ཆེ་ཤིན་ཏུ་ཐུགས་བརྩེ་བ་
སྔོན་གྱི་ཐུགས་བསྐྱེད་སྨོན་ལམ་འབྲེལ་ཆེ་བ་ཡིན་འདུག ངེད་རང་ཚོའི་ཡབ་
རྗེ་དང་སྤྲུལ་སྐུ་རིན་པོ་ཆེའི་སྐུ་གོང་མའི་གོང་མ་གཟིམ་སྒྲོམ་གཅིག་ལ་གཟིམ་
པ་དང༌། ཞེས་དང་། འདི་ཁར་ཐུགས་བརྩེ་གཅིག་དྲིལ་གྱིས་འདི་ཁའི་གཏེར་
གསར་བླ་རྫོགས་ཐུགས་གསུམ་གྱི་ལྗགས་བསྙེན་སོང་བ་བཅས་ཞེས་སོགས་
1 སྔོན་ལོ་ཆེན་གྱི་གཟིམ་ཆུང་ཡིན་པ་དུས་ཕྱིས་ལྷ་ཁང་དུ་བསྒྱུར་པོ་བདེ་བ་ཅན་ཞེས་ལོ་ཆེན་གྱི་སྣང་
བརྙན་དང༌། རྒྱུད་མགོན་གྱི་གཏོར་སྒམ་བཞུགས་པ་འདི་ཡིན་ནམ་དཔྱད། །
156



ཤིན་ཏུ་ཐུགས་མཉེས་གཤིན་པའི་བསྔགས་བརྗོད་མཛད། དེ་ལ་གཏེར་ཆེན་
གྱི་ཡབ་རྗེ་གསང་བདག་འཕྲིན་ལས་ལྷུན་གྲུབ་དགུང་གྲངས་ཉེར་གཅིག་ཏུ་
ཕེབས་སྐབས་ལྷ་བཙུན་ཀུན་བཟང་རྣམ་རྒྱལ་གྱི་དྲུང་ནས་འདུས་པ་མདོ་དབང་
ཁམས་ ལུགས་ཀྱི་ཡིག་ཆའི་སྟེང་ནས་གསན་ཞེས་གསལ། སྨིན་གླིང་ནས་
དགོངས་ཞུས་ཀྱི་ལྷ་སར་བྱང་གཏེར་ཕུར་པ་སྤུ་གྲིའི་སྟེང་ནས་རབ་གནས་ཞག་
བདུན། རྗེ་ཉིད་ཀྱི་གདན་ས་དཔལ་རིར་ལོ་གཉིས་བཞུགས་ཏེ་ཆོས་དང་ཟང་
ཟིང་གིས་གདུལ་བྱའི་རེ་བ་ཡིད་བཞིན་ཏུ་སྐོང་།
༈ བྱང་བདག་པད་འཕྲིན་དྲུང་ཆོས་བཀའ་གསན་ཚུལ།
དགུང་གྲངས་ཉེར་བདུན་དུ་ཕེབས་པ་ཕྱི་ལོ་(1708 AD)ཆིག་སྟོང་
བདུན་བརྒྱ་བརྒྱད། རབ་བྱུང་བཅུ་གཉིས་པའི་ཀུན་འཛིན་ཞེས་པ་ས་ཕོ་བྱི་
བའི་ལོར་སླར་ཨོ་རྒྱན་སྨིན་གྲོལ་གླིང་དུ་ཞབས་བསྐྱོད་དེ་རིག་འཛིན་ཐུགས་
ཐིག་གི་བསྙེན་སྒྲུབ་ཟླ་བ་དྲུག་བཞུགས་པའི་སྐབས་བླ་མའི་ཐུགས་རྗེས་ལས་
ཉམས་དང་མནལ་ལམ་ཁྱད་པར་ཅན་དང་མཁའ་འགྲོའི་ལུང་བསྟན་བྱུང་བས་
བྱང་བདག་ རིག་འཛིན་པདྨ་འཕྲིན་ལས་ཀྱི་ཞབས་པད་བསྙེན་ཆེད་དབུས་
ཕྱོགས་སུ་ཞབས་པད་བསྐྱོད། ཀློང་ཆེན་སྒང་དུ་རིག་བརྒྱའི་ཁྱབ་བདག་འཁོར་
ལོའི་མགོན་པོ་རྡོ་རྗེ་འཆང་ཆེན་པོ་བྱང་བདག་རྗེ་བཙུན་པདྨ་འཕྲིན་ལས་དང་
，



མཇལ། པད་འཕྲིན་གྱི་ཞལ་སྔ་ནས། ང་མི་རྒན་ཀྱང་སྒྲིབ་པས་སྒྲིབ་པ་མ་
གཏོགས་འདིར་མ་ཕེབས་ཙམ་ནས་བཟུང་ཁ་སང་ཞིག་གི་བར་ཉིན་སྣང་གི་
ཉམས་ཡ་མཚན་པ་དང༌། མཚན་འཁྲུལ་སྣང་ཡ་མཚན་པ་དང༌། ཁྱད་པར་
མཁའ་འགྲོ་འདུ་བའི་རྟགས་ཡང་ཡང་བྱུང་ཡང་ཅི་ཡིན་བསམ་པ་ལས་སྣང་བ་
ཆེན་པོ་མ་བྱུང་སོགས་ཕེབས། རིག་འཛིན་པད་འཕྲིན་གྱི་དྲུང་དུ་འབྲས་ལྗོངས་
དག་སྣང་རིག་འཛིན་སྲོག་སྒྲུབ་ཀྱི་ལོ་རྒྱུས་དང་པོ་འཆི་མེད་ལྷའི་་དངོས་སྒྲུབ།
ཟབ་དོན་ལོ་རྒྱུས་རྟོགས་པའི་འགོ་འབྱེད་སོགས་ལྗགས་བཤད། ཟབ་ཁྲིད་
བྱིན་རླབས་འགོ་འབྱེད་ཀྱི་མྱོང་ཁྲིད་གནད་སྨིན་དུ་གསན། ཉིན་མཚན་ཟུང་
འབྲེལ་དུ་ཉམས་བཞེས་ཟླ་བ་གསུམ་རིང་མཛད་པས་བླ་མའི་ཞལ་ནས་བསྒོམ་
གཡོ་ཐོབ་གཉིས་ཀྱི་ཉམས་སྐྱེས་འདུག་གསུངས། གཞན་ཡང་རྩ་གསུམ་རིག་
འཛིན་སྲོག་སྒྲུབ་ཀྱི་དབང་ལུང་། ཆོས་དབང་བླ་མ་གསང་འདུས། འཇའ་ཚོན་
པའི་དཀོན་སྤྱི། མངའ་རིས་པཎ་ཆེན་གྱི་གུ་རུ་ཡོན་ཏན་གཏེར་མཛོད། ལྷ་
བཙུན་ཀུན་བཟང་རྣམ་རྒྱལ་གྱི་གསུང་འབུམ་པོད་གཉིས་ཀྱི་ལྗགས་ལུང་
སོགས་ཆོས་བཀའ་དུ་མ་གསན། སྐབས་ཞིག་བྱང་བདག་པདྨ་ འཕྲིན་ལས་
ཀྱིས་རྗེ་འདི་སེང་གེའི་ཁྲི་ལ་བཞུགས་སུ་གསོལ་ཏེ་བསྒོམ་ཐག བསྒོམ་གདན།
རྡོར་དྲིལ། ཌ་རུ་སོགས་རྣལ་འབྱོར་པའི་ཆས་དང། ཁྱད་པར་ཉིད་ཀྱི་དབུ་ཞྭ་
བསྐོན་པར་མཛད་དེ་དོན་གྱི་བསྟན་པའི་རྒྱལ་ཚབ་ཏུ་མངའ་གསོལ་བར་
མཛད། །
，
158



༈ མཁའ་སྤྱོད་དཔལ་རི་སྦས་ཡུལ་འབྲས་མོ་ལྗོངས་སུ་
ཞབས་པད་བསྐྱོད་པ།
སྦས་ཡུལ་འབྲས་མོ་ལྗོངས་ཀྱི་ཆོས་རྒྱལ་གསུམ་པ་ཕྱག་རྡོར་རྣམ་རྒྱལ་མཆོག་
ནས་གཏེར་ཆེན་འགྱུར་མེད་རྡོ་རྗེ་འབྲས་ལྗོངས་ཕྱོགས་སུ་ཞབས་ཟུང་གསེར་
གྱི་འཁོར་ལོ་བཀོད་ཐུབ་པ་ཞིག་ཐུགས་རྗེ་སྐྱབས་འོག་ལས་མི་འདའ་བ་ནན་
གྱིས་གསོལ་བ་འདེབས་པས། གཏེར་ཆེན་གྱི་བཀའ་ལས། སྐུ་ན་སྨིན་པ་
སོགས་ཕྱོགས་གང་ནས་གཟིགས་ཀྱང་འབྲས་ལྗོངས་སུ་ཞབས་པད་བསྐྱོད་
པའི་སྐབས་མི་བྱུང་བ་དང༌། གོང་མའི་ཐུགས་བསྐྱེད་སྨོན་ལམ་གྱིས་རྫོགས་
ཆེན་སྤྲུལ་སྐུ་འཇིགས་མེད་དཔའ་བོ་གདན་ཞུས་མཛད་ཚེ་ལྗོངས་འདིར་བསྟན་
འགྲོའི་མཛད་འཕྲིན་རླབས་པོ་ཆེ་ཡོང་ཞེས་ཕེབས། རྗེ་ཉིད་རྒྱ་དཀར་ནག་
སོགས་ངེས་མེད་ཀྱི་གནས་སུ་ཕེབས་པར་བཞེད་ཀྱང་། གཏེར་ཆེན་གྱི་བཀའ་
ལས། འབྲས་ལྗོངས་རྒྱལ་སྲས་ཕྱག་རྡོར་རྣམ་རྒྱལ་གྱི་བཀའ་ཕེབས་སུ་རྫོགས་
ཆེན་སྤྲུལ་སྐུ་མྱུར་དུ་ཞབས་བསྐྱོད་དགོས་དང༌། སྔོན་སོག་པོའི་དུས་ཟིང་གིས་
དབུས་གཙང་ལྷིང་འཇགས་མེད་ཚེ་རྫོགས་ཆེན་པ་ཀུན་བཟང་རྣམ་རྒྱལ་གྱིས་
སྦས་ཡུལ་འབྲས་མོ་ལྗོངས་ཀྱི་གནས་སྒོ་ཕྱེས་ཏེ་བསྟན་འགྲོའི་དོན་མཛད་པས་
གངས་ལྗོངས་རིམ་བདེ་བྱུང་བ་དང༌། བསྟན་པའི་ཞབས་འདེགས་རྒྱལ་པོ་
ཕྱག་རྡོར་རྣམ་རྒྱལ་ཡང་སློབ་དཔོན་རིན་པོ་ཆེས་བྱིན་གྱིས་རླབས་ཞིང་གཏེར་
ཆེན་ལ་མི་ཕྱེད་པའི་དད་པ་བརྟན་པས་དད་ཅན་སུན་བྱིན་མི་ཡོང་བ་དང་།
སྦས་ཡུལ་འབྲས་མོ་ལྗོངས་སུ་གཏེར་གསར་གུ་རུ་དྲག་པོའི་སྒོ་ནས་ལྷ་སྲིན་
159



དམ་འདོགས་ཞི་བའི་སྦྱིན་བསྲེག་སོགས་ཀྱིས་གནས་སྲུང་རྣམས་ལ་བཀའ་
བསྒོ་ཡང་སྐྱར། འབྱུང་པོར་ཆབ་གཏོར་གནས་སྲུང་གཞི་བདག་རྣམས་ལ་
བསྐང་འཕྲིན་གནང་ཚེ་ ཕན་བདེ་འགྲུབ་པའི་ལྟས་བཟང་ཤར་ཞེས་བཀའ་
ཕེབས་པ་ཐུགས་ལ་ལེགས་པར་སིམ་སྟེ་དགུང་གྲངས་ཉེར་བརྒྱད་དུ་ཕེབས་པ་
ཕྱི་ ལོ་(1709 AD)ཆིག་སྟོང་བདུན་བརྒྱ་དགུ། རབ་བྱུང་བཅུ་གཉིས་པའི་
འགལ་བ་ཞེས་པ་ས་མོ་གླང་ལོར་ཡང་མག་བརྒྱུད་མཁའ་སྤྱོད་དཔལ་གྱི་རྫོང་
རིང་ཞབས་པད་བསྐྱོད། ལོ་དེའི་ཧོར་ཟླ་བཅུ་པའི་ཚེས་ཉི་ཤུ་ལྔའི་ཉིན་སྦས་
ཡུལ་འབྲས་མོ་ལྗོངས་ཀྱི་སའི་ཐིག་ལེ་ཡུག་བསམ་གསེར་གཤོངས་མཐིལ་དུ་
གོང་མ་ཀུན་བཟང་རྣམ་རྒྱལ་གྱི་གདན་ས་དང་པོ་སྒྲུབ་སྡེ་གསང་སྔགས་རྡོ་རྗེ་
གདན་དུ་ཞབས་བསྐྱོད། ཉེར་དྲུག་ཉིན་ཀཿཐོག་དགོན་དང་ བྲག་ཐོག་དགོན་
བླ་གྲྭ་རྣམས་གྱིས་མཇལ་ཁ་དང་ཉེར་བདུན་ལ་སྒྲུབ་སྡེ་དགོན་ཞིབ་མཇལ་
མཛད། ཧོར་ཟླ་བཅུ་གཅིག་པའི་ཚེས་གསུམ་ལ་གོང་མ་ཀུན་བཟང་རྣམ་རྒྱལ་
གྱི་གདན་ས་གཉིས་པ་འོག་མིན་གསང་ཆེན་པདྨ་ཡང་རྩེར་དགེ་འདུན་འདུས་
པའི་ཕེབས་བསུ་ཟབ་རྒྱས་བཅས་བཞུགས་མལ་ཕོག ཚེས་ལྔ་ལ་ཕོ་བྲང་རབ་
བརྟན་རྩེར་ཆོས་ཀྱི་རྒྱལ་པོ་ཕྱག་རྡོར་རྣམ་རྒྱལ་དང་ཡོན་མཆོད་གསེར་ཞལ་
མཇལ་ཏེ་ ལྗོངས་འདིའི་བསྟན་འགྲོའི་མཛད་ཕྱོགས་སྐོར་ཞིབ་མོལ་མཛད།
གསང་ཆེན་པདྨ་ཡང་རྩེའི་འདུས་སྡེའི་བཞེད་སྐོང་དུ་གུ་རུ་ཆོས་དབང་གཏེར་
བྱོན་བླ་མ་གསང་འདུས། རིག་འཛིན་རྒོད་ལྡེམ་གཏེར་བྱོན་ཐུགས་སྒྲུབ་དྲག་
པོ་རྩལ། ལྷ་བཙུན་ཀུན་བཟང་རྣམ་རྒྱལ་གྱི་དག་སྣང་རིག་འཛིན་སྲོག་སྒྲུབ།
1 འདིའི་བརྩེགས་ཤུལ་ཙམ་སྒྲུབ་སྡེ་དགོན་གྱི་ཉེ་འདབས་སུ་ཡོད།
_160



སྨིན་གླིང་ཐུགས་ཆེན་བདེ་གཤེགས་ཀུན་འདུས། དྲག་དམར། རྡོར་སེམས་
ཀྱི་དབང་ལུང་བཀའ་དྲིན་དུ་སྩལ། ངག་དབང་བསྟན་འཛིན་ལ་གཏོར་བཟོ།
ངག་དབང་དབང་ཕྱུག་ལ་མར་བཟོ། སྨིན་གླིང་དྲག་དམར་དང་། ཐུགས་རྗེ་
ཆེན་པོ་བདེ་གཤེགས་ཀུན་འདུས་ཀྱི་ཕྱག་བཞེས་འདི་ལོ་ནས་གསར་བཙུགས་
མཛད། རྗེ་ཉིད་ཀྱི་ཞལ་སྔ་ནས། དེ་དག་གི་གདངས་དབྱངས་རོལ་ཚིགས་
བཅས་སྨིན་གླིང་དུ་གྲྭ་པ་་བསླབ་པ་ཁ་ཤས་དང་། ཕལ་ཆེར་རིག་འཛིན་
འཕྲིན་ལས་རོལ་པའི་རྡོ་རྗེའི་གསུང་ཚ་གྲང་སྙོམས་ཤིང་འགྱུར་ཁུག་བདེ་བ་
དང༌། ཁྱད་པར་དགའ་ལྡན་གསང་སྔགས་ཐེག་མཆོག་གླིང་གི་གྲྭ་ཚང་སྒྲིགས་
ལ་བཞུགས་པའི་གསུང་ཁྲིགས་སུ་ཚུགས་ཤིང་གངས་ཅན་བོད་ཡུལ་ཆེན་པོའི་
གྲྭ་ས་འགངས་ཆེན་རེ་གཉིས་ཙམ་ཕུད། གཞན་མ་གྲྭ་ཚངས་རྣམ་དཔྱོད་མི་ལ་
སྨོན་མ་དགོས་པའི་རྣམ་ཐར་བཟང་ཞིང་། ཞེས་གསུངས། སྔོན་ཆད་ལྗོངས་
འདིར་ གནམ་ལྕགས་ ཀྱིས་ ཉེན་ ལྷག་ པར་ ཆེའང་ རྗེ་ འདིས་ ལྷ་སྲིན་དམ་
འདོགས་སོགས་གཏེར་ཆེན་གྱི་བཀའ་ལུང་བཞིན་མཛད་པ་ནས་བཟུང་རེ་
1 རབ་བྱུང་བཅུ་གཉིས་པའི་ས་སྦྲུལ་ཕྱི་ལོ་(1689A.D) ཟླ་བ་བདུན་པའི་ནང་འབྲས་ལྗོངས་པདྨ་
ཡང་རྩེའི་དབུ་མཛད་སོགས་ལ་རྡོར་སེམས་ཀྱི་བཀའ་ལུང་སྩལ། ཕྱི་ལོ་ (1693AD) རབ་བྱུང་བཅུ་
གཉིས་པའི་ཆུ་བྱ་ཟླ་བ་བདུན་པའི་འགོར་འབྲས་ལྗོངས་བླ་མ་ངག་དབང་གངས་སྟེངས་པ་ཤཱཀྱ་སོགས་ལ་
སྨིན་གླིང་གཏེར་གསར་སྐོར་གྱི་དབང་ལུང་དང་། རྫོགས་ཆེན་གྱི་ཁྲིད་བཀའ་རྣམས་རིམ་པར་སྩལ། ཕྱི་ལོ་
(1696A.D) མེ་བྱི་ཟླ་བ་བརྒྱད་པའི་ཚེས་བཅོ་ལྔ་ནས་འབྲས་ལྗོངས་པ་རྣམས་ལ་སྨིན་གླིང་གཏེར་
གསར་སྐོར་གྱི་བཀའ་ལུང་སྩལ་ཚུལ་སྨིན་ལོས་མཛད་པའི་གཏེར་ཆེན་གྱི་ཕྱི་རྣམ་དད་པའི་ཤིང་རྟ་ལས་
གསལ་བར་གཞིགས་ན་འབྲས་ལྗོངས་པ་རྣམས་ཀྱི་གསན་བསམ་གཙོ་བོར་སྨིན་གྲོལ་གླིང་ནས་མཛད་པའི་
སྲོལ་བཟང་ཆོས་རྒྱལ་གཉིས་པ་བསྟན་སྲུང་རྣམ་རྒྱལ་ནས་ཡོད་པར་གསལ་བས་མཚན་དོན་མཚུངས་སོ།།
161



གཉིས་ཙམ་ལས་མ་བབས། ལྷ་བཙུན་ཀུན་བཟང་རྣམ་རྒྱལ་གྱི་གདན་ས་
གསུམ་པ་གསང་སྔགས་ཆོས་གླིང་དུ་ཞབས་པད་བསྐྱོད་དེ་ཞིག་གསོ་ཅུང་ཟད་
མཛད། ལྕགས་སྟག་ལོའི་ཟླ་བ་བདུན་པའི་ཚེས་བཅུ་ཉིན་ སྒྲུབ་སྡེ་གསང་
སྔགས་རྡོ་རྗེ་གདན་དུ་ཚོགས་ཀྱི་འདུ་བ་ཀུན་བཟང་མཆོད་སྤྲིན་ལ་འགྲན་
བཟོད་པ་ལྟ་བུ་མཛད་དེ་ཚེས་བཅུ་བདུན་ཉིན་སླར་བོད་དབུས་གཙང་དག་པའི་
ཞིང་དུ་ཞབས་བཏེགས། ཞལ་སྔ་ནས། ད་ལོ་བོད་གཞུང་གི་དགོངས་པ་ཡང་
ལོ་གཅིག་ལས་མེད་པས། མཇལ་ཁར་ཕྱིན་ནས་སླར་དགོན་གནས་རྣམས་ཀྱི་
ཉམས་གསོ་བཅས་མ་འགྱངས་བར་མྱུར་དུ་མཇལ་བས། དེ་བར་སྐུ་ཁམས་
བཟང་ཞིང་བདེ་བར་བཞུགས་ཤིག ཅེས་གསུངས་སོ།། །
ཨོ་རྒྱན་སྨིན་གྲོལ་གླིང་གཏེར་ཆེན་གྱི་དྲུང་དུ་ཚེ་དབང་བརྒྱ་རྩ་ཞུས་ཏེ་
རྗེ་ཉིད་ཀྱི་གདན་ས་དཔལ་རི་དགོན་དུ་བསྟན་དང་འགྲོ་བའི་མཛད་བཟང་གི་
ངང་བཞུགས་བཞིན་པའི་སྐབས། འབྲས་ལྗོངས་ནས་དབུ་མཛད་ཀུན་བཟང་
འཇིགས་མེད་དང་ངག་དབང་བཤད་སྒྲུབ་སོགས་གདན་ཞུས་ཀྱི་ཆེད་དཔལ་རི་
དགོན་དུ་འབྱོར་བ་བཞིན། དགུང་གྲངས་སོ་གཉིས་སུ་ཕེབས་པ་ཕྱི་ལོ་(1713
A.D)ཆིག་སྟོང་བདུན་བརྒྱ་བཅུ་གསུམ། རབ་བྱུང་བཅུ་གཉིས་པའི་རྣམ་རྒྱལ་
ཞེས་པ་ཆུ་མོ་སྦྲུལ་ལོ་མཚོ་ལྷ་མོ་བརྒྱུད་ལ་ཆུང་དུ་ཕེབས་བསུ་དང་ལིང་ཐེམ་དུ་
མོན་རིགས་རྣམས་ཀྱིས་ཞལ་མཇལ་བསྔོ་འབྲེལ་ཞུས། ལོ་འདིའི་ཧོར་ཟླ་བཅུ་
པའི་ཚེས་གཉིས་ཉིན་ཕོ་བྲང་རབ་བརྟན་རྩེར་ཞབས་སོར་འཁོད་སྐབས་
༢
162



ཕེབས་བསུ་ཞུས་ཚུལ་རྗེ་ཉིད་ཀྱི་ཞལ་སྔ་ནས། ཉིན་གཉིས་པར་ཕོ་བྲང་རབ་
བརྟན་རྩེ་ནས་ཨ་རྒྱས་མཆོད་རྟེན་གྱི་བར་དུ་གཙོ་བོར་གསང་ཆེན་པདྨ་ཡང་
རྩེའི་འདུས་པ་རྒྱ་མཚོས་མཚོན་པའི་བོད་ལུགས། རྒྱ་ལུགས། བལ་ལུགས།
མོན་ལུགས། བཙོང་ལུགས་སོགས་སོ་སོའི་རང་རང་གི་ཆས་གོས་མཛེས་པར་
བསྟར་བའི་བོད་ཀྱི་ཚོགས་མཆོད་ཆེན་མོའི་བསུ་ཕྲེང་ལྟ་བུའི་མཆོད་པའི་བྱེ་
བྲག་རོལ་མོ་དར་གདུགས་སོགས་བོད་ལུགས་ཀྱི་རིགས་དང་། རྔ་ཟླུམ། རྫ་
རྔ། དུང་གླིང་མེ་ཏོག་སོགས་འཕགས་ཡུལ་གྱི་ལུགས་བཅས་ལྷ་མིའི་མཆོད་པ་
འདྲེན་བྱེད་ ཀྱི་དགའ་སྟོན་བསྟན་འཛིན་སྐྱེས་བུའི་ གཟེངས་བསྟོད་དབུག་
དབྱུངས་ཀྱི་ཆེད་དུ་སྩལ་བ། དེ་དག་ཐམས་ཅད་མདུན་གྱི་ནམ་མཁར་མཆོག་
གསུམ་རྒྱལ་བ་རྒྱ་མཚོའི་དཀྱིལ་འཁོར་གྱི་ལྷ་ཚོགས་ཐུགས་རྗེས་ཆགས་ཤིང་
ཐབས་ལ་མཁས་པའི་ཞི་ཁྲོ་རབ་འབྱམས་བསམ་གྱིས་མི་ཁྱབ་པ་མངོན་སུམ་
ལྟ་བུར་སྤྱན་དྲངས་ཏེ་མཆོད་པར་བགྱིས་པ་དེ་དག་ཀྱང་བྱིས་པའི་རྩེད་མོ་དང་
འདྲ་བར་མ་སོང་པའི་རེ་རེ་ལའང་ཀུན་ཏུ་བཟང་པོ་བླ་ན་མེད་པའི་མཆོད་སྤྲིན་
དམིགས་བྱེད་བདག་གི་མདུན་ཏུ་བསྟར་བ་དེས་མཚོན་བྱེད་དུ་བྱས་ཏེ། བློ་
དང་ཡིད་ཀྱིས་རྣམ་པར་སྤྲུལ་ནས་ཕྱི་ནང་གསང་བའི་མཆོད་པའི་སྤྲིན་ཕུང་
ནམ་མཁའི་ཁམས་བཀང་སྟེ་ཕུལ་བའི་དགེ་བའི་རྩ་བ་དེར་བསུ་སྦེང་དུ་འབྲེལ་
བའི་འགྲོ་བ་རྣམས་ཇི་སྲིད་བྱང་ཆུབ་མ་ཐོབ་ཀྱི་བར་དུ་མི་ཟད་ཅིང་གོང་དུ་
འཕེལ་བས། མཐོ་རིས་སྟོབས་འབྱོར་དང་ལྡན་པའི་ཆེན་པོར་འགྱུར་བ་དང་
1 སྨིན་གཏེར་རྗེའི་བཀའ་བཀོད་བཞིན་སྡེ་སྲིད་སངས་རྒྱས་རྒྱ་མཚོའི་སྐུ་དུས་ནས་དབུ་ཚུགས་ཀྱང་དེང་
སང་སེར་སྦྲེང་རྒྱས་པའི་ སྲོལ་ལྗོངས་འདིར་མི་བཞུགས།
_163



མཐར་ཐུག་ཡེ་ཤེས་ཀྱི་ཚོགས་ཀྱི་རྒྱུར་འགྱུར་ནས་རྣམ་མཁྱེན་སངས་རྒྱས་ཐོབ་
པའི་རྒྱུར་བསྔོས་ཤིང་། ཞེས་གསུངས། ཕོ་བྲང་རབ་བརྟན་རྩེ་དང་གསང་ཆེན་
པདྨ་ཡང་རྩེར་དགུང་ཞག་གསུམ་རེ་བཞུགས། ཤིང་རྟ་གསར་ཚེས་ཧོར་ཟླ་
བཅུ་གཅིག་པའི་ཚེས་བཅོ་བརྒྱད་ཉིན་ཉེ་གནས་ཚུལ་ཁྲིམས་ཁྲིད་དེ་གནས་ཀྱི་
ལྟེ་བ་བྲག་དཀར་བཀྲ་ཤིས་སྡིངས་སུ་གསང་ཐབས་ཀྱིས་མཚན་དགུང་ཙམ་ལ་
ཞབས་སོར་འཁོད་ནས་རྡོ་ལེབ་རེའི་སྟེང་དུ་གཟིམ་མལ་མཛད། ཚེས་བཅུ་
དགུའི་སྐྱ་རེང་དང་པོའི་ཚེ་མཆོད་རྟེན་མཐོང་བ་རང་གྲོལ་གྱི་ཨརྒ་སྤོ་ཆོག་
མཛད་དེ་པདྨ་ཡང་རྩེར་ཞབས་བསྐྱོད་ནས་མཆོད་རྟེན་ཞིག་གསོ་མཛད་ཕྱོགས་
སྐོར་ཆོས་རྒྱལ་ལ་སྙན་སྒྲོན་ཞུས། གནས་མཐིལ་བྲག་དཀར་བཀྲ་ཤིས་སྡིངས་
ཀྱི་མཆོད་རྟེན་མཐོང་བ་རང་གྲོལ་དེ་ཕྱི་ལོ་(1696A.D)ཆིག་སྟོང་དྲུག་བརྒྱ་གོ་
དྲུག རབ་བྱུང་བཅུ་གཉིས་པའི་འཛིན་བྱེད་ཅེས་པ་མེ་ཕོ་བྱི་བའི་ལོ་ནང་ལྷོ་
འབྲུག་གི་དུས་ཟིང་སྐབས་ཞུགས་ཀྱིས་རྐྱེན་པས་ཞིག་རལ་དུ་སོང་ནས། ཕྱི་
ལོ་(1714 AD)ཆིག་སྟོང་བདུན་བརྒྱ་བཅུ་བཞི། རབ་བྱུང་བཅུ་གཉིས་པའི་
རྒྱལ་བ་ཞེས་པ་ཤིང་ཕོ་རྟ་ལོའི་བར་འདུས་བྱས་ཀྱི་རང་མཚང་ངོམ་ནས་བགྲང་
བྱ་བཅུ་དགུར་མངོན་དུ་ཕྱོགས། མཆོད་རྟེན་ཞིག་གསོའི་ཆེད་རྡོ་བཟོ་བ། ཤིང་
བཟོ་བ། ཟངས་བརྡུང་བ། གསེར་དངུལ་འདུལ་བའི་ལས་མི་ཕོ་བྲང་རབ་རྩེ་
ནས་དང༌། རྗེ་ཉིད་ཀྱིས་གསེར་དངུལ་ཇ་དར་གོས་ཆེན་སོགས་དངུལ་སྲང་
བརྒྱ་དང་བཞི་བཅུ་ཞེ་ལྔ་ཞོ་དྲུག་གི་རྩིས་དགོས་ཆ་རྣམས་ཞིག་གསོའི་འགན་
164



ཁུར་བ་ཆིངས་སངས་ཀློང་ཡང་རིག་འཛིན་ལ་ཆུ་སྦྲུལ་ཧོར་ཟླ་བཅུ་པའི་ཉེར་
ལྔའི་ཉིན་ནས་རྩིས་ སྤྲོད་མཛད། བཀྲ་ཤིས་སྡིངས་ཀྱི་མཆོད་རྟེན་མཐོང་བ་
རང་གྲོལ་ཞིག་གསོ་གསེར་གདུགས་དང་བཅས་ཟླ་བ་གསུམ་ནང་གྲུབ་དུ་ཉེ་
བའི་སྐབས་རྗེ་ཉིད་དང་། རྡོར་འཛིན་རིག་འཛིན་འཕྲིན་ལས་རོལ་པའི་རྡོ་རྗེ་
རྣམ་གཉིས་ཆོས་རྒྱལ་གྱིས་གདན་ཞུས་བཞིན་བཀྲ་ཤིས་སྡིངས་ནས་ར་ལང་
ཆབ་ཚན་ལ་ཞབས་བསྐྱོད་དེ་བདུན་ཕྲག་གཅིག ཉེ་ཕྱོགས་ཀྱི་གནས་མཇལ་
ཕེབས་བཞེད་ཀྱི་ར་ལང་དགོན་ཀརྨ་རབ་བརྟན་གླིང་དུ་བླ་མ་དགེ་སློང་དང་།
དགེ་སློང་བསྟན་སྐྱོང་གིས་གཙོས་འདུས་སྡེའི་སྣེ་ལེན་དང་བཅས་ལྷ་ཁང་ཆེ་
ཆུང་གཉིས་ལ་མཆོད་འབུལ་ཐུགས་སྨོན། འདི་སྐབས་ར་ལང་དགོན་དེར་དགེ་
འདུན་ཉེར་དྲུག་ཙམ་བཞུགས་པར་གསལ། ར་སྦྱང་ལ་བརྒྱུད་ཤར་ཕྱོགས་
སྦེད་ཕུག་ཏུ་སྐྱ་སེར་ཕོ་མོ་རྣམས་ལ་བསྔོ་འབྲེལ། གསང་མོ་ནས་ཡིན་པའི་
རྒན་མོ་ཞིག་གིས། བླ་མའི་སྐྱེ་བ་ཧན་མའི་ཧན་མ་དཔོན་སློབ་ཀུན་བཟང་རྣམ་
རྒྱལ་ནི་ཤ་སྔོན་པོ་འོད་ཆེན་པོ་བྱས་པ་གཅིག་ཡོད། དེའི་ཤུལ་མ་ཨ་ལོ་བས་
བུས་གཅིག་ཡོད། ད་ལྟའི་བླ་མ་དང་ངས་ཀྱིས་བླ་མའི་གཟུགས་མི་གཅིག་པ་
གསུམ་མཐོང་། ཧན་མའི་བླ་མ་ལས་བེས་ལག་ཡིན་ན་བླ་མ་འདི་ཨ་ཆེས་ཅང་
པད། བླ་མ་ཚོ་ཡང་སྐྱེ་ལེན་རེ་བླངས་བཞིན་པ་ལས་བེས་ལག་ཡང་མི་གཅིག་
པ་འགྱུར་ཤེས་པད། ཞེས་འདིའི་གསོན་བྱང་ཞིག་ཀྱང་མཛད་མིང་ལ་བསོད་
ནམས་སྒྲོལ་མ་ཟེར། ལིང་གཏམས་དང་། ལིང་ལྡིང་བརྒྱུད་མཁའ་འགྲོ་གསང་
བའི་ཕུག་པར་ཉིན་དང་པོ་ བླ་མ་རིག་འཛིན་སྲོག་སྒྲུབ། གཉིས་པ་དཀོན་
མཆོག་སྤྱི་འདུས། གསུམ་པ་བདེ་གཤེགས་ཀུན་འདུས་ཀྱི་སྒྲུབ་དཀྱིལ་ཞལ་
165



ཕྱེས་ནས་ཚོགས་མཆོད། རིན་ཆེན་སྤུངས་བདེ་ཐབས་མཆོད་རྟེན་དང་ཕོ་བྲང་
རབ་བརྟན་རྩེའི་རི་ མཇུག་ཙུམ་གནས་སུ་ཞག་གཅིག་གནས་འབྲེལ་ཐུགས་
དམ་བཞུགས། ཤིང་རྟ་ཟླ་བ་དང་པོ་ནས་བཞི་པའི་བར་གསང་སྔགས་ཆོས་
གླིང་དུ་བཅད་རྒྱ། འོག་མིན་གསང་ཆེན་པདྨ་ཡང་རྩེར་རྡོར་འཛིན་རོལ་པའི་རྡོ་
རྗེས་མཚོན་པའི་འདུས་སྡེར་ཉང་གི་བཀའ་བརྒྱད་བདེ་གཤེགས་འདུས་པའི་
དབང་ལུང༌། སྔ་འགྱུར་རྒྱུད་འབུམ་རིན་པོ་ཆེའི་ལྗགས་ལུང༌། ཟླ་བ་བདུན་
པའི་ ཚེས་ ལ་ རྫོང་ རིར་ གནས་ཆེན་ འཁོར་ཡུག་གི་གཞི་བདག་རྣམས་ལ་
བསངས་གསོལ། ཟླ་བ་བདུན་པའི་ཚེས་ཉེར་གསུམ་ནས་བཅུ་པའི་ཚེས་བཅུ་
གཉིས་བར་བྱང་ཕྱོགས་ལྷ་རི་འོད་གསལ་སྙིང་ཕུག་ཏུ་གནས་འབྲེལ། ཚེས་
བཅུ་གསུམ་ལ་ཀོང་རི། བཅུ་བཞིའི་ཉིན་བཀྲ་ཤིས་སྡིངས་ལ་གསོ་རྫོང་དུ་ཞལ་
ངོ་བགྲེས་པོ་ཀརྨ་སོགས་ཀྱིས་སྣེ་ལེན། བཅོ་ལྔ་ལ་ཕོ་བྲང་རབ་བརྟན་རྩེར་
བཞུགས་གདན་འཇགས། འདི་ལོ་ཟླ་བ་དགུ་པའི་ནང་ཆོས་རྒྱལ་ཕྱག་རྡོར་
རྣམ་རྒྱལ་མཁའ་འགྲོ་གསང་ཕུག་གི་ཧུར་ཚ་ཆུར་ཨ་རག་དང་ཕག་ཤ་མེར་
སྲེག་མང་དུ་གསོལ་བས་བསྙུང་གཞི་རྙིང་སླང་གིས་སྐུ་ལུས་ཤིན་ཏུ་རིད་པར་
གང
1 གནས་འདི་ཆུ་འཛོམས་ཀྱི་བྲག་རིའི་སྟེང་ཡོད་ཅིང་དེང་སང་རྒྱ་གར་དབུས་གཞུང་ནས་གློག་ཤུགས་ཀྱི་
འཕྲུལ་འཁོར་ཚུགས་བཞིན་པའོ།།
166



༈ གདན་ས་གསུམ་པ་གསང་སྔགས་ཆོས་གླིང་སླར་
གསར་བཞེངས་མཛད་པ།
ཕྱི་ ལོ་(1714 AD)ཆིག་སྟོང་བདུན་བརྒྱ་བཅུ་བཞི། རབ་བྱུང་བཅུ་
གཉིས་པའི་རྒྱལ་བ་ཞེས་པ་ཤིང་རྟ་ཟླ་བ་བཅུ་གཅིག་པའི་ཚེས་བདུན་ནས་
དབུ་འཛུགས་ཏེ་གོང་མས་བཏབ་པའི་ལྷ་ཁང་རྙིང་པའི་ས་རྡོ་བསལ་བ་སོགས་
ཆོས་ཞུ་བ་རྣམས་ཀྱིས་ཞབས་འདེགས་ཞུས་ཤིང༌། རྗེ་ཉིད་ཀྱི་ཞལ་སྔ་ནས།
གསང་སྔགས་ཆོས་གླིང་གི་དགོན་པ་འདི་ཤིང་རྟ་ཟླ་བ་བཅུ་གཅིག་པའི་ཚེས་
བདུན་ལ་གཟའ་སྐར་མི་དགེ་ཡང་། གཅོད་ཡུལ་ལ་བརྟེན་པའི་ཟིལ་གནོན་
དམིགས་འཇུན་བགྱིས་པའི་སྤོམ་རྟ་དང་ཐབས་གཏོ་བཅོས་རིམ་འགྲོ་ཅི་ཡང་
མ་བྱས་པར་ཐོག་བབས་སུ་རྒྱབ་ཀྱང་ཨ་ཕོ་བྱུས་ཡག་གི་བྱུས་ཚོད་བཞིན་སྔ་
ཕན་དགོན་སྡེ་འདི་བཏབ་ནས་རང་ཉིད་ཀྱི་བརྩོན་པ་མ་བྱས་ན་མ་གཏོགས་
བྱས་ན་དགེ་སྤྱོར་འཕེལ་ཞིང་སྒྲུབ་བརྒྱུད་ཀྱི་བསྟན་པ་རིན་པོ་ཆེའི་མིག་ལྟོས་
ལ་ཕན་ཙམ་དང་། འཇིག་རྟེན་ནས་ཀྱང་ལྟོས་བཅས་ལ་གེགས་ཆགས་ཀྱིས་
ནོངས་ པའི་ ཐ་ཆད་ རང་མ་བྱུང་ཞིང་། ཞེས་གསུངས། སྐུ་རྟེན་ཡང་རྡོ་ རྗེ་
སེམས་དཔའི་སྐུ། རིག་འཛིན་ཐུགས་ཐིག་ཕྱི་སྒྲུབ་དང་མཐུན་པའི་སྐུ། རིག་
འཛིན་སྲོག སྒྲུབ། གུ་རུ་མཚོ་སྐྱེས་རྡོ་རྗེ། ཐུགས་ཆེན་བདེ་གཤེགས་ཀུན་
འདུས་ཕྱི་སྒྲུབ་དང་མཐུན་པའི་སྐུ། ལྷ་བཙུན་ནམ་མཁའ་འཇིགས་མེད་བཅས་
ཀྱི་སྐུ་རྣམས་མི་ཚད་ཙམ་པ། འཇའ་ཚོན་པའི་ཞི་ཁྲོ་ངེས་དོན་སྙིང་པོའི་དཀྱིལ་
167



འཁོར་གསར་བཞེངས་མཛད། འདི་ལོ་རིག་འཛིན་འཕྲིན་ལས་རོལ་པའི་རྡོ་
རྗེ། ཀཿཐོག་སྤྲུལ་སྐུ་རིན་པོ་ཆེ། བདུད་འཇོམས་གླིང་གི་བླ་རིགས་ལྔ། ལ་
འོག་བླ་མ་ཨོ་རྒྱན་ཚེ་རིང་། གསང་ཆེན་པདྨ་ཡང་རྩེ། སྒྲུབ་སྡེ་གསང་སྔགས་
རྡོ་རྗེ་གདན་བཅས་ཀྱི་སྐལ་ལྡན་རྣམས་ལ་ཟབ་ཆོས་རིག་འཛིན་སྲོག་སྒྲུབ་ཀྱི་
བཀའ་ཁྲིད་ཉིན་རེ་བཞིན་ཆོས་ཐུན་དྲུག་རེ་སྩལ། ཆོས་རྒྱལ་ཕྱག་རྡོར་རྣམ་
རྒྱལ་ཧོར་ཟླ་གསུམ་པ་ནས་ལྔ་པའི་བར་གསང་སྔགས་ཆོས་གླིང་དུ་རྗེ་ཉིད་ཀྱི་
དྲུང་ནས་བསྟན་བཅོས་རྡོ་རྗེ་སྙིང་པོའི་ཟབ་ཁྲིད། རྫོགས་ཆེན་སྒྲ་ཐལ་འགྱུར་
རྩ་བའི་རྒྱུད་སོགས་བཅུ་བདུན་རྒྱུད་ཀྱི་ལྗགས་ལུང་། ཀུན་མཁྱེན་ཀློང་ཆེན་
རབ་འབྱམས་ཀྱི་བླ་མ་ཡང་ཏིག་ཡིད་བཞིན་ནོར་བུའི་དབང་བཞི་རྒྱབ་ཆོས་
བོཅས་གསན།
༈ བཀྲ་ཤིས་སྡིངས་མཆོད་རྟེན་མཐོང་བ་རང་གྲོལ་དང་གུ་རུ་ལྷ་ཁང་
རབ་གནས་མཛད་པ། །
རྗེ་ཉིད་དགུང་གྲངས་སོ་བཞིར་ཕེབས་པ་ ཕྱི་ ལོ་(1715 AD)ཆིག་སྟོང་
བདུན་བརྒྱ་བཅོ་ལྔ། རབ་བྱུང་བཅུ་གཉིས་པའི་མྱོས་བྱེད་ཅེས་པ་ཤིང་མོ་ལུག་
ཧོར་ཟླ་བཅུ་གཅིག་པའི་ཚེས་བརྒྱད་ཉིན་མཆོད་རྟེན་ཞིག་གསོ་དང་གུ་རུ་ལྷ་
1 ལྷོ་མཁའ་འགྲོ་གསང་ཕུག་དེང་གི་གཏམ་གྱི་རི་སྒོར་ཡོད་པའི་ལ་འོག་དགོན་སྡེ་ཆུང་ངུ་ཞིག་དང་མཎ་
གདང་སོགས་སྔོན་ཆད་དེར་ཆོས་བྱེད་ཕོ་མོ་རེ་ཟུང་ཡོད་ཚོད་འདུག་ཀྱང་། ཞིག་རལ་དུ་སོང་ནས་ལོ་འགའ་
ཕྱིན་འདུག ཕྱི་ལོ་(1993A.D) ཆིག་སྟོང་དགུ་བརྒྱ་གོ་གསུམ་ལོར་ཕྲན་ཆེད་དུ་སོང་ནས་ཞིབ་དཔྱད་
ཐོག་བྲིས།
，
མ་ས
168



ཁང་གསར་བཞེངས་ལེགས་པར་གྲུབ་པའི་ཞལ་གསོ་རབ་གནས་ཀྱི་ཆེད་
འབྲས་ ལྗོངས་གནས་མཐིལ་ བྲག་དཀར་བཀྲ་ཤིས་སྡིངས་སུ་ཞབས་པད་
བསྐྱོད། ཚེས་བཅུའི་ཉིན་རྗེ་ཉིད་དང་། རིག་འཛིན་འཕྲིན་ལས་རོལ་པའི་རྡོ་
རྗེ། བཀྲ་ཤིས་སྡིངས་ཀྱི་དཔོན་སློབ་དྲུང་རིན་པོ་ཆེ། ཀ༔ཐོག་སྤྲུལ་སྐུ་རིན་པོ་
ཆེ། དཔའ་བོ་ཧཱུྃ་རིའི་ཞབས་དྲུང་འཇམ་དཔལ་རྡོ་རྗེ། བྲག་ཐོག་གྲུབ་པའི་
དབང་ཕྱུག་ཤེས་རབ་བསམ་གྲུབ། མཁའ་སྤྱོད་དཔལ་རིའི་གསེར་མདོག་ཅན་
གྱི་མཁན་པོ་ཆོས་གྲགས། གསང་ཆེན་པདྨ་ཡང་རྩེའི་འདུས་སྡེ་རིན་པོ་ཆེས་
མཚོན་པའི་ལྷ་སྡེ་དང་། བསྟན་པའི་སྦྱིན་བདག་ཆོས་རྒྱལ་ཕྱག་རྡོར་རྣམ་རྒྱལ་
གྱིས་ཐོག་དྲངས་མི་སྡེའི་ཁྲོམ་ཆེན་ཚོགས་པའི་དབུས་རབ་གནས་དང་བཀྲ་
ཤིས་པའི་དགའ་སྟོན་སུམ་རྩེན་ལྷའི་འདོད་ཡོན་གྱི་དཔལ་ལ་འགྲན་བཟོད་པ་
ལྟར་གྱུར། ྋའབྲས་ལྗོངས་བསྟན་རྒྱས་སྨོན་ལམ་ཆུང་བ་འདི་བཀྲ་ཤིས་སྡིངས་
དཔོན་སློབ་དྲུང་གིས་བཞེད་སྐོང་དུ་འདི་ཉིན་མཛད་ཅེས་མཇུག་བྱང་ལས།
ཅེས་པ་འདི་སྦས་ཡུལ་གྱི་ལྟེ་བ་བྲག་དཀར་བཀྲ་ཤིས་སྡིངས་ཁྲིར་ཆོས་ཀྱི་རྒྱལ་
པོ་གསུམ་པས་ལྷ་ཁང་རྣམ་གཉིས་མཆོད་རྟེན་དང༌། གསང་སྔགས་སྔ་འགྱུར་
གྱི་རྒྱུད་སྡེ་རྣམས་བཞེངས་པར་མཛད་པའི་སྤྲེའུའི་མགོ་ཟླ་བའི་ཚེས་བཅུར་
རབ་གནས་དགའ་སྟོན་སྔོན་བོད་ཡུལ་བསམ་ཡས་མི་འགྱུར་ལྷུན་གྲུབ་
1 འདི་མངའ་བདག་སེམས་དཔའ་ཆེན་པོ་ཕུན་ཚོགས་རིག་འཛིན་གྱི་གདུང་རྒྱུད་ཞིག་ཡིན་ནམ་དཔྱད་
གཞི་ལས་གསལ་པོར་མི་སྣང་།2 དེང་སང་གསུང་རྒྱུན་དུ་ཡོད་པའི་རྒྱལ་བ་ཀུན་གྱི་ཡེ་ཤེས་ཕུང་པོ་མ་
འདིའོ།།
169



ས་ད
བཞེངས་པའི་སྐབས་དང་མཐུན་པའི་འདོད་ཡོན་ཕུན་ཚོགས་ཀྱི་དཔལ་ལ་
ལོངས་སྤྱོད་པའི་སྐབས་སུ་སྤྲུལ་པའི་རྣལ་འབྱོར་མཆེད་བཞིའི་བརྒྱུད་འཛིན་
དང༌། གཞན་ཡང་བླ་ཁག་ཆེ་ཆུང་རྩེ་མོའི་གྲངས་དང་ལྡན་པས་གསུང་གིས་
མགྲིན་གཅིག་ཏུ་བསྐུལ་བ་དང༌། ཁྱད་པར་ཆོ་རིགས་སྔགས་འཆང་དཔོན་
སློབ་ཀྱིས། སྔོན་ཏུ་ཡང་གོང་མའི་དུས། བྲག་དཀར་བཀྲ་ཤིས་སྡིངས་ཀྱི་
པ་ཤོངས་ ཡངས་ པར། །གླུ་ གར་ མཆོད་ སྤྲིན་ བཟང་ པོས་ གང་ བར་ ཤོག
གསུངས་པའི་སྨོན་ལམ་གྱི་མཐུས་ད་ལྟའི་དུས་འདིར་ཕུན་སུམ་ཚོགས་པ་
བཞིན། ད་ལམ་སླད་ཀྱི་ཕྱིར་སྨོན་ལམ་ཞིག་དགོས་ཞེས་བསྐུལ་ངོར་ཁྲག་
འཐུང་གསུམ་པས་ཐོལ་བྱུང་དུ་སྨྲ་བའི་ཚེ་ཡི་གེའི་ལམ་དུ་སྤེལ་བ་པོ་ནི་མི་རྗེ་
ཆིངས་སང་ངམ་ཀློང་ཡངས་རིག་འཛིན་རྣམ་རྒྱལ་གྱིས་སོ། ཞེས་གསུངས།
གསང་སྔགས་ཆོས་གླིང་དུ་རིག་འཛིན་རོལ་པའི་རྡོ་རྗེ། བླ་མ་ཀརྨ་ཆིངས་སང་
རིག་འཛིན། མདུན་ན་འདོན་ཀརྨ་དར་རྒྱས་ཀྱི་མཚོན་སྐལ་ལྡན་གྱི་བུ་སློབ་
རྣམས་ལ་ཀུན་མཁྱེན་ཀློང་ཆེན་པའི་བླ་མ་ཡང་ཏིག་ཡིད་བཞིན་ནོར་བུའི་ཟབ་
ཁྲིད། བི་མ་སྙིང་ཐིག་སྤྲོས་བཅས་ཆེན་པོའི་དབང་། ལྷ་བཙུན་གསུང་འབུམ་
གྱི་ལྗགས་ལུང་བཅས་སྩལ། དགུང་གྲངས་སོ་ལྔར་ཕེབས་པ་ཕྱི་ལོ་(1716
A.D)ཆིག་སྟོང་བདུན་བརྒྱ་བཅུ་དྲུག རབ་བྱུང་བཅུ་གཉིས་པའི་གདོང་ངན་
ཞེས་པ་མེ་ཕོ་སྤྲེལ་ཧོར་ཟླ་བཅུ་གཉིས་པའི་ཚེས་བཅུ་གཉིས་ཉིན་ལྗོངས་འདིའི་
170 .



བསྟན་པའི་སྦྱིན་བདག་ཆེན་མོ་ཆོས་ཀྱི་རྒྱལ་པོ་གསུམ་པ་ཕྱག་རྡོར་རྣམ་རྒྱལ་
ར་ལང་ཚ་ཆུར་བསྙུང་ཚབ་ཤུགས་ཆེར་ཡོད་པའི་ཆབ་ཤོག་འབྱོར་འཕྲལ་རྗེ་
ཉིད་ཞབས་པད་བསྐྱོད་སྐབས་ཕྱག་ཐལ་མོ་སྦྱར་བ་ཙམ་མ་གཏོགས་ཞིང་ལ་
གཤེགས་ཉེར་ཐོས་གྲོལ་སོགས་རྫོགས་ཆེན་གྱི་ངོ་སྤྲོད་ཞིབ་པར་སྩལ། སྐུ་
གདུང་ཕོ་བྲང་རབ་བརྟན་རྩེར་གདན་ཞུས་ཏེ་བདུན་ཕྲག་གཅིག་བར་གཟིམ་
ཆུང་ཉི་འོད་འཁྱིལ་བར་བཞུགས་སུ་གསོལ། ཚེས་བཅུ་དགུའི་ཉིན་གསང་ཆེན་
པདྨ་ཡང་རྩེའི་གཙུག་ལག་ཁང་གི་བར་ཁང་དུ་ཐུགས་རྗེ་ཆེན་པོ་རྒྱལ་བ་རྒྱ་
མཚོའི་དཀྱིལ་འཁོར་དུ་ཞུགས་ལ་ཕུལ། རྗེ་ཉིད་ཀྱི་ཞལ་སྔ་ནས། བསྙུན་གཞི་
ནད་ཀྱི་ཁར་སྟོད་ཚང་གིས་གཤེགས་ཉེར་མཚན་བཤད་ཀྱི་འབོད་མི་གནང་
བའི་ཕྱི་ནང་གསང་བ་ཡང་གསང་དང་བཅས་ཀྱི་བསླབ་སྟོན་མཐར་ཕྱིན་ཡོད་
ཤིས་ མཚན་བཅས་དང་མཚན་མེད་ཀྱི་དགེ་སྦྱོར་ངང་ནས་སྐབས་སུ་གང་
འགབ་དང༌། གསང་ སྒོའི་སྟབས་བཅས་ སྐུ་ རིམ་དུ་སྙད། ཅེས་གསུངས།
གཤེགས་རྗེས་སུ་བྱུང་བའི་དངོས་རྫ་ས་དོན་མེད་ཆུད་ཟ་བར་དགོངས་ནས་ གུ་
རུ་མཚན་བརྒྱད་ཀྱི་འཆམས་ཆས་སོགས་གསར་བཞེངས། དགུང་གྲངས་སོ་
དྲུག་ཏུ་ཕེབས་པ་ཕྱི་ལོ་(1717 A.D)ཆིག་སྟོང་བདུན་བརྒྱ་བཅུ་བདུན། རབ་
བྱུང་བཅུ་གཉིས་པའི་གསེར་འཕྱང་ཞེས་པ་མེ་མོ་བྱ་ལོ་ཧོར་ཟླ་དང་པོའི་ཚེས་
བཅུ་སློབ་དཔོན་རིན་པོ་ཆེའི་དུས་མཆོད་དང་འབྲེལ་རྒྱལ་སྲས་འགྱུར་མེད་
རྣམ་རྒྱལ་ལྗོངས་འདིའི་ཆོས་ཀྱི་རྒྱལ་པོ་བཞི་པར་མངའ་གསོལ་ཤིས་པའི་མེ་
1 འདི་སྐབས་གསང་ཆེན་པདྨ་ཡང་རྩེར་མཚན་བརྒྱད་སྐུ་འཆམས་ཀྱི་སྲོལ་ཡོད་ཚུལ་འདྲ་གསལ་བས་དེང་
སང་ཕྱག་རྒྱུན་མི་བཞུགས།
-
-
་
-4•་
- • •
ཟ
་ ་
་ ་
+ ： -t
，
*，
， ，
=
=++
༩
་
་
-
-
- ་
，
,，
171
171
༔
，
，
་
་ ' *#* ";-་་
+-



ཏོག་ཐོར། མེ་བྱ་ལོ་འདིར་བོད་ལྗོངས་ཆོས་ལྡན་གྱི་ཞིང་དུ་སོག་པོ་འཇུན་གར་
བའི་དཔུང་དམག་ལྷགས་ཏེ་སྔ་འགྱུར་གྱི་བསྟན་པར་གནོད་འཚེ་ཤུགས་ཆེར་
བྱུང་། ཧོར་ཟླ་བཞི་པ་ནས་བཟུང་བླ་མ་རྡོ་རྗེ་གླིང་པ་ཡབ་སྲས། བླ་མ་གསང་
སྔགས་གླིང་པ། བླ་མ་འུ་ཡུག་བྲག་དཀར་བ་སོགས་སྔ་འགྱུར་གྱི་བསྟན་འཛིན་
སྐྱེས་བུ་དུ་མ་ཞིག་ གསང་སྟབས་ བྲོས་བྱོལ་ གྱིས་ འབྲས་མོ་ལྗོངས་འདིར་
ཞབས་བཅགས།
༈ སོག་པོ་ཇུན་གར་བའི་དཔུང་གིས་རྙིང་བསྟན་ལ་
གནོད་འཚེ་བྱས་ཚུལ།
ཕྱི་ལོ་(1717 A.D)རབ་བྱུང་བཅུ་གཉིས་པའི་མེ་བྱ་ཟླ་བ་བཅུ་གཉིས་
པའི་ཚེས་བཞིའི་ ཉིན་སོག་པོ་ཇུན་གར་བ་ ཚེ་དབང་ རབ་བརྟན་གྱི་དཔུང་
དམག་ ལྷགས་ཏེ་དབུས་གཙང་གི་བླ་དཔོན་ཐམས་ཅད་འདུས་པའི་དབུས་
དམག་དཔོན་ཚེ་རིང་དོན་འགྲུབ་ནས་སྔ་འགྱུར་རྙིང་མའི་ལུགས་གཏན་ནས་
བྱས་མི་ཆོག་པ་དང༌། རྙིང་མའི་སྐུ་གསུང་ཐུགས་རྟེན་རྣམས་དོར་དགོས་པའི་
ཁྲིམས་བསྒྲགས། དེ་ནུབ་སྨིན་གླིང་ལོ་ཆེན་དྷརྨ་ཤྲཱི་དང༌། རྡོ་རྗེ་འཛིན་པ་བློ་
བཟང་བསྟན་པའི་རྒྱལ་མཚན། གདུང་སྲས་སྐུ་བགྲེས་པདྨ་འགྱུར་མེད་རྒྱ་མཚོ་
སོགས་སྐྱིད་ཆུའི་འགྲམ་དུ་འཁྲིད་དེ་བཀྲོངས། སོག་དམག་གིས་ལོ་ཆེན་རིན་
པོ་ཆེ་འཛིན་འཁྲིད་བྱེད་སྐབས་ལོ་ཆེན་མཆོག་སོག་དམག་གི་འཇིགས་ཟིལ་ལ་
172



ཉམས་ང་བ་མེད་པར་གནས་ཚང་གི་སྒོའི་ཕྱིར་ཕེབས་ཉིད་ཞལ་འདོན་
དབུ་ཙུགས་ཤིང༌། ལྕགས་རིའི་རྒྱབ་ཏུ་ཕེབས་དུས་སྨོན་ལམ་འདེབས་པ་ཡིན་
པས་ཅུང་ ཟད་ཞོགས་ གསུངས་ པ་ དེ་ གའི་ངང་ ལ་ ཞིང་དུ་གཤེགས་ པས།
མགུལ་བཅད་དུས་ཞལ་དབུགས་ཆད་གྲུབ་འདུག་ཅེས་གྲགས། དེ་ནས་མི་
རིང་བར་ཇུན་གར་བས་སྨིན་གླིང་གདུང་སྲས་སྐུ་གཞོན་གཅུང་ཡིད་བཞིན་
ལེགས་གྲུབ་དང༌། གཅུང་ཕྱག་མཛོད་ཀུན་དགའ་ཚུལ་ཁྲིམས། རྡོ་རྗེ་བྲག་
རིག་འཛིན་ཆེན་མོ་པདྨ་འཕྲིན་ལས་སོགས་མང་པོ་ཞིག་བཀྲོངས་ཐོག་ཨོ་རྒྱན་
སངས་རྒྱས་གཉིས་པའི་སྒྲུབ་གནས་དང༌། རྙིང་དགོན་མང་པོའི་སྒོར་འདག་
ཞལ་བྱས་པ་མ་ཟད། སྨིན་གླིང་དང༌། རྡོ་བྲག་ཆུ་ཤུར་ཐར་པ་གླིང་། གསང་
སྔགས་བྱང་ཆུབ་གླིང་སོགས་ཀྱི་རྙིང་དགོན་རྨེག་མེད་དུ་གཏོར། སྐབས་དེར་
གདུང་སྲས་རིན་ཆེན་རྣམ་རྒྱལ་དང༌། གཅུང་རྒྱལ་སྲས་ཉེ་བའི་མགོན་པོ་མོན་
བརྒྱུད་ནས་ཁམས་ཕྱོགས་སུ་ཉག་རོང་ལྕགས་མདུད་བར་གསང་བྲོས་ཀྱིས་
ཕེབས་ཐུབ་པ་བྱུང་། དེ་སྐབས་ཧོར་དམག་གིས་དགོན་པ་བཟུང་ཞིང་། ཕྱག་
དཔེ་ཡོད་ཚད་ས་ཕུང་ལྟར་སྤུངས་ཏེ་ཕྱག་དཔེའི་སྟེང་ཕར་འགྲོ་ཚུར་འགྲོ་བྱེད་
དུ་བཅུག་པ་དང༌། སྐུ་གསུང་ཐུགས་རྟེན་རྣམས་མེ་ཆུར་སྦྱང་བ་སོགས་བྱས།
གསང་སྔགས་ཕོ་བྲང་མ་གཏོགས་གཙུག་ལག་ཁང་དང་། བླ་བྲང་ཆོས་འཁོར་
ལྷུན་པོའི་སྤེན་བད་ཡན་ཆད་དང་རྒྱ་ཕེབས། མཆོད་རྟེན་ཆེན་མོའི་ཆོས་འཁོར་
བཅུ་གསུམ་ཡན་ཆད་བཤིག་པ་སོགས་ཀླ་ཀློའི་ རྩིང་སྤྱོད་དུ་མ་ཞིག་བྱས།
གཞན་རྣམས་གཏོར་སྐྱོན་ཆེ་བ་རང་བྱུང་མེད་ནའང་གྲ་ཕྱིའི་ཡུལ་མི་རྣམས་ཀྱི་
173



སྙིང་ལ་ཧོར་དམག་གི་གདོན་ཞུགས་ཏེ་ཁོང་ཚོ་འགའ་ཞིག་ནས་ཀྱང་
གཏོར་བཤིག་བྱས་པས་ཤུལ་མེད་དུ་སོང་ཞེས་གསལ།
༈ ངེས་གསང་ཞི་བདེ་གླིང་ཆགས་བཏབ་པ།
ཕྱི་ལོ་(1719 AD)ཆིག་སྟོང་བདུན་བརྒྱ་བཅུ་དགུ། རབ་བྱུང་བཅུ་
གཉིས་པའི་སྒྱུར་བྱེད་ཅེས་པ་ས་མོ་ཕག་ལོའི་ནང་ཕོ་བྲང་རབ་བརྟན་རྩེའི་རི་
མཇུག་ལ་འཇམ་དབྱངས་རྡོ་རྗེ། བློ་ལྡན་རྡོ་རྗེ། ཚ་ཆུང་རྡོ་རྗེ། དོན་ལྡན་རྡོ་རྗེ་
བཞིས་གསང་ཆེན་སྔ་འགྱུར་གྱི་བསྟན་པ་རིན་པོ་ཆེ་གོང་འཕེལ་ཚུགས་ཆེད་
སྒྲུབ་སྡེ་ཞིག་བཏབ་པ་ངེས་གསང་ཞི་་བདེ་གླིང་ཞེས་ཐོགས། དབུ་མཛད་
ལེགས་བཤད་རྡོ་རྗེ་སོགས་རྡོ་རྗེའི་མིང་མཐའ་ཅན་བཅོ་ལྔས་མཚོན་བཅུ་ཕྲག་
བརྒྱད་ལས་ཐལ་བའི་དགེ་འདུན་གྱི་སྡེ་བཙུགས་ཏེ་རྗེ་ཉིད་ཀྱིས་སྒྲིགས་ལམ་
བཅའ་ཡིག་རིན་པོ་ཆེ་ཕན་བདེའི་ལམ་བཟང་བྱང་ཆུབ་མཆོག་བརྙེས་མཛད་དེ་
གྲྭ་ཚངས་ཀུན་སྤྱོད་དམ་པོར་མཛད། དེར་གངས་ལྗོངས་བསྟན་འགྲོའི་བདེ་
ཐབས་སུ་དམིགས་ཏེ་ཉིན་རེར་གསོལ་འདེབས་ལེའུ་བདུན་མ་ཚར་ཉི་ཤུ་རྩ་
གཅིག བསམ་པ་ལྷུན་གྲུབ་མ་ཚར་སུམ་ཅུ་རེ། རྗེ་ཉིད་ཀྱིས་འདུས་ཚོགས་སུ་
གསོལ་ཇ་ཐེང་གསུམ་རེ། གསོལ་བ་ལན་གཉིས་རེ་སྤར་ཆག་མེད་པའི་བསྙེན་
བཀུར་བླ་ན་མ་མཆིས་པ་བཀའ་དྲིན་སྩལ། སྨིན་གླིང་གཏེར་ཆེན་འགྱུར་མེད་
རྡོ་རྗེའི་སྲས་མོ་རྗེ་བཙུན་མི་འགྱུར་དཔལ་སྒྲོན་ཡང་ཞི་བདེ་གླིང་དུ་ཞབས་པད་
བསྐྱོད་དེ་ལོ་འགའ་བཞུགས། སྔོན་བསྟན་པ་དར་བའི་དུས་ནས་བཟུང་ཕྱིས་
174



ཀྱི་བར་དགེ་འདུན་གྱི་སྡེ་སོགས་མ་ཉམས་པར་བཞུགས་ཤས་ཆེའང་ཁོ་བོའི་
དྲན་ཐོག་འདི་ལ་གཙུག་ལག་ཁང་ཞིག་རལ་དུ་སོང་བའི་ཤུལ་དེར་ ཕྱི་ལོ་ ་
(1974 AD)ཆིག་སྟོང་དགུ་བརྒྱ་དོན་བཞི། རབ་བྱུང་བཅུ་དྲུག་པའི་ཀུན་
དགའ་ཞེས་པ་ཤིང་ཕོ་སྟག་གི་ལོར་འཇམ་དབྱངས་མཁྱེན་བརྩེའི་བླ་བྲང་ནས་
སྒྲུབ་སྡེ་ཆུང་དུ་ཞིག་བཏབ་སྟེ་དེང་སང་ཆོས་བྱེད་ཕོ་མོ་ཡ་ཟུང་མཆིས། ས་
ཕག་ཟླ་བ་ལྔ་པའི་ཚེས་ཉེར་དགུའི་ཉིན་སྨིན་གླིང་གཏེར་ཆེན་གྱི་གསང་ཡུམ་
རིན་པོ་ཆེ། སྲས་མོ་རྗེ་བཙུན་མི་འགྱུར་དཔལ་སྒྲོན། སྲས་མོ་བགྲེས་གཞོན་
གཉིས་སྟེ་དཔོན་གཡོག་བཞི་གསང་སྔགས་ཆོས་གླིང་དུ་རྗེ་ཉིད་ཀྱིས་ཕེབས་
བསུ་དང་བཅས་ཞབས་པད་བསྐྱོད། དེ་ལ་རྗེ་བཙུན་མ་འདི་ཕྱི་ལོ་ (1699
A.D) རབ་བྱུང་བཅུ་གཉིས་པའི་སྨྱོས་ལྡན་ཞེས་པ་ས་མོ་ཡོས་ལོ་ཡབ་རྗེ་དམ་
པ་གཏེར་ཆེན་གྱིས་དགུང་གྲངས་ང་བཞིར་ཕེབས་སྐབས་འཁྲུངས་ཤིང༌། སྒྲ་
ཐལ་འགྱུར་རྩ་བའི་རྒྱུད་ལས་མཁའ་འགྲོ་དཔལ་འཛིན་ཞེས་ལུང་གིས་ཟིན་
ཞིང་། ཡབ་རྗེ་དམ་པས་རང་རེའི་ཆོས་བརྒྱུད་འདི་བུ་ཡིས་མ་ཟིན་བུ་མོས་ཟིན་
པར་འདུག་ཅེས་བསྔགས་པར་མཛད། ཡེ་ཤེས་མཚོ་རྒྱལ་དང་སྣང་ས་འོད་
འབུམ་སོགས་སུ་འཁྲུངས་པའི་སྔོན་རབས་ སྒྲིབ་མེད་དུ་གསལ་ཞིང་མཁའ་
སྤྱོད་བདེ་ཆེན་གླིང་དུ་སྙིང་པོའི་སྒྲུབ་པ་ལ་བཞུགས་པས་ཉམས་རྟོགས་མཐའ་
རུ་ཕྱིན། སྙིང་ཐིག་མ་བུའི་ཁྲིད་ཡིག་སོགས་གསུང་རྩོམ་དང་ཁྱུང་རས་འོད་ །
1 ནུབ་འབྲས་ལྗོངས་རྒྱལ་ཞིང་གི་ཉེ་ཕྱོགས་དེང་སང་ཧིང་སངས་སྒང་དུ་གྲགས། ལོ་བཅུ་ཕྲག་གཉིས་
ཙམ་གྱི་སྔོན་དུ་བརྩེགས་ཤུལ་མཇལ་དུ་ཡོད་ཀྱང་ཉེ་ཆར་དགོན་སྡེ་ཆགས་བཏབ་བཞེད་ཀྱི་ས་རྡོ་བསལ་
བས་ཐང་ཞིག་ལས་མེད།
175



གསལ་ཀློང་ཡངས་སོགས་སྙིང་པོའི་བསྟན་པ་ཟིན་ངེས་ཀྱི་སློབ་ཚོགས་ཀྱང་
མང་། མེ་བྱ་སོག་པོ་ཇུན་གར་བའི་དུས་ཟིང་སྐབས་དགུང་གྲངས་བཅུ་དགུར་
ཕེབས་ཤིང་སྐུ་མཚམས་གྲོལ་མ་ཐག་པའི་དབུའི་ལྕང་ལོ་སེལ་བའི་ལོང་མེད་
པར་སྣམ་བུ་རྒྱ་ཁྲའི་ན་བཟའ་བཞེས་ཏེ་སྐྱ་ཆས་སུ་བསྒྱུར་ནས་ཡབ་རྗེའི་སྐུ་
བརྙན་ཆུང་ངུ་དེ་རྒྱབ་ཏུ་བཞེས། ཞབས་རིམ་མ་འགྱུར་མེད་ཆོས་སྒྲོན་དང༌།
གསོལ་ཐབ་པ་འགྱུར་མེད་གཡང་འཛོམས། དགེ་སློང་་བཀྲ་ཤིས་དབང་ཕྱུག་
དགེ་འདུན་མཚམས་འཕེལ་བཅས་དཔོན་གཡོག་ལྔས་ཉེར་མཁོའི་གསོལ་
ཆས་བསྣམས་ནས་གསང་བྲོས་ཀྱིས་བདེ་ཆེན་གླིང་གི་གསང་སྒོ་ནས་གཏེར་
བདག་གི་རྒྱབ་རིའི་རྩེ་བརྒྱུད་བྲོས་ཕེབས་ཏེ་མཐར་དཔལ་རི་འབྲས་མོ་ལྗོངས་
འདིར་རྗེ་འདིའི་ཕེབས་བསུ་སེར་སྦྲེངས་ཀྱི་བཀུར་སྟིའི་བཀོད་པ་ཕུན་སུམ་
ཚོགས་པ་བཅས་གདན་ས་གསང་སྔགས་ཆོས་གླིང་དུ་ཞབས་སོར་འཁོད་དེ་ལོ་
ལྔའི་རིང་བཞུགས་ཏེ་རྫོགས་ཆེན་པ་དང་ཆོས་རྒྱལ་གྱི་བཀའ་ལུང་བཞིན་
ལྗོངས་ འདིའི་སྐྱེ་འགྲོ་མཆོག་དམན་ཀུན་གྱི་རྗེ་བཙུན་མའི་དྲུང་ནས་ཟབ་
དགུའི་གདམས་པ་ཞུས་པའི་སྐལ་པ་བཟང་པོའི་དགེ་མཚན་མངོན་དུ་གྱུར།
ལྕགས་བྱི་ལོར་རྗེ་འདིས་རྗེ་བཙུན་མའི་དྲུང་དུ་མཁའ་འགྲོ་སྙིང་ཐིག བླ་མ་
ཡང་ཏིག་ཡིད་བཞིན་ནོར་བུའི་དབང་། ཕར་ཡང་འཇའ་ཚོན་པའི་དཀོན་
མཆོག་སྤྱི་འདུས། རིག་འཛིན་སྲོག་སྒྲུབ་ཀྱི་དབང་བཀའ་ཕུལ་ཏེ་ ཕན་ཚུན་
ཐུགས་ཡིད་གཅིག་འདྲེས་སུ་གྱུར། སྲས་མོ་སྐུ་གཞོན་མ་མི་འགྱུར་སྒྲོལ་མ་
176



འབྲས་ལྗོངས་ཆོས་རྒྱལ་བཞི་པ་འགྱུར་མེད་རྣམ་རྒྱལ་གྱི་ལྕམ་མོར་ཕེབས་ཀྱང་
གདུལ་བྱའི་བསོད་ནམས་དམན་པའི་དབང་གིས་རྒྱལ་བརྒྱུད་མ་བྱུང་། ཕྱི་ལོ་
(1723 A.D)ཆིག་སྟོང་བདུན་བརྒྱ་ཉེར་གསུམ། རབ་བྱུང་བཅུ་གཉིས་པའི་
མཛེས་བྱེད་ཅེས་པ་ཆུ་མོ་ཡོས་ལོའི་ཧོར་ཟླ་བདུན་པའི་ཚེས་བརྒྱད་ཉིན་རྗེ་ཉིད་
དང༌། ཆོས་རྒྱལ་བཅས་རྗེ་བཙུན་མའི་ཕེབས་སྐྱེལ་དུ་ཡུག་བསམ་སྒྲུབ་བདེ་
གསང་སྔགས་རྡོ་རྗེ་གདན་དུ་ཞབས་སོར་འཁོད། ཚེས་བཅུ་གཉིས་ཉིན་མཁའ་
སྤྱོད་དཔལ་གྱི་རྫོང་ རིར་སྦས་ཡུལ་གྱི་གཞི་བདག་རྣམས་ལ་བསང་གསོལ་
དམ་བསྒྲགས་མཛད་དེ་ཉེར་བཞིའི་ཉིན་རྗེ་བཙུན་མ་བོད་གངས་ཅན་ལྗོངས་
སུ་ཞབས་བཏེགས། ཕྱི་ལོ་(1720 A.D)རབ་བྱུང་བཅུ་གཉིས་པའི་ལྕགས་བྱི་
ལོ་ཇུན་གར་དམག་དཔུང་རྣམས་བོད་ལྗོངས་ནས་ཕྱིར་བསྐྲད་དེ་རབ་འབྱམས་
པ་ཨོ་རྒྱན་སྐལ་བཟང་། ཨོ་རྒྱན་ཆོས་གྲགས་གཉིས་ཀྱིས་མཚོན་པའི་འདུས་
པ་རྣམས་ཀྱི་ཐུགས་བསྐྱེད་ལ་བརྟེན་དགོན་སྡེའི་ས་བོན་གསར་དུ་ཚུགས་པའི་
སྙན་སྒྲོན་ཞུ་བའི་ཕོ་ཉ་ལྗོངས་འདིར་འབྱོར་བས་རྗེ་བཙུན་མ་དཔོན་སློབ་ཀྱི་
སྟེང་སྔར་གྱི་གྲྭ་རིགས་བགྲེས་པ་འགའ་དང་བཅས་རིམ་གྱི་ཞབས་བསྐྱོད་ཅིང་།
གཉེན་མཁར་རི་ཟུར་ནས་ཡབ་རྗེའི་གདན་ས་སྨིན་གྲོལ་གླིང་གཟིགས་སྐབས་
སྔར་ སུམ་ རྩེན་ གྱི་ ཡུལ་ ལ་ འགྲན་བཟོད་ པ་ དེ་ གསང་ སྔགས་ ཕོ་ བྲང་མ་
གཏོགས་ གཙུག་ལག་ ཁང་དང༌། བླ་བྲང་ཆོས་འཁོར་ལྷུན་པོ། སྐུ་འབུམ་
མཐོང་གྲོལ་ཆེན་མོ། དགེ་འདུན་པའི་བཞུགས་ཤག་བཅས་གྱང་རོ་འབའ་
ཞིག་ཏུ་གྱུར་བའི་འདུས་བྱས་ཀྱི་རང་གཤིས་ངོམ་བཞིན་པ་གཟིགས་པས་
-
--
--
177
---
-
-



ཐུགས་ལ་སྐྱོ་བ་བཟོད་བླག་མེད་པ་བྱུང་། བཀའ་བློན་ལས་ཐོག་པ་ཕོ་ལྷ་ཐའི་
ཇི་ འགྱུར་མེད་བསོད་ནམས་ སྟོབས་རྒྱལ་ནས་དབུའི་ སྲོག་ཞུས་མཚོན་ན་
བཟའ་ཆ་ཚང་དང་། ཆིབས་དཀར་རྒྱན་ལྡན་གྱི་འབུལ་བ་སྤམས་མཐོ་བ་སྩལ་
ཞིང་རྗེ་བཙུན་མར་མི་ཕྱེད་པའི་དད་གདུང་བརྟས་ཅེས་གསལ། གུང་གྲངས་ཞེ་
གསུམ་དུ་ཕེབས་པ་ཕྱི་ལོ་(1724 A.D)ཆིག་སྟོང་བདུན་བརྒྱ་ཉེར་བཞི། རབ་
བྱུང་བཅུ་གཉིས་པའི་ཁྲོ་མོ་ཞེས་པ་ཤིང་ཕོ་འབྲུག་ཧོར་ཟླ་དང་པོའི་ཉེར་ལྔའི་
ནང་སྤ་གྲོ་དགོན་ཞིག་གསོ། ཧོར་ཟླ་གསུམ་པ་གཉིས་བརྩེགས་སྔ་མའི་ཚེས་
བཅུ་དྲུག་ལ་བོད་གངས་ཅན་ལྗོངས་སུ་ཕེབས་བཞེད་ཀྱིས་ཧོར་ཟླ་བཞི་པའི་
ཚེས་བཅུའི་ཉིན་ལྷ་སར་ཞབས་པད་བསྐྱོད་དེ་ཟླ་བ་བརྒྱད་པའི་ཚེས་གཉིས་
རིང་ཕྱོགས་འདུས་ཀྱི་སྐྱ་སེར་དུ་མར་ཟབ་མོའི་ཆོས་ཆར་གྱིས་ཐར་པའི་ས་
བོན་བསྐྲུན། ཧོར་ཟླ་བརྒྱད་པའི་ཚེས་ལྔ་ནས་འོག་མིན་གཉིས་པ་ཨོ་རྒྱན་སྨིན་
གྲོལ་གླིང་བརྒྱུད་སྟག་སྣར་མཁན་རིན་པོ་ཆེ་བྱང་ཆུབ་སྙིང་པོའི་དྲུང་དུ་གྲུབ་
རྒྱལ་མའི་ཚེ་དབང་། སྒྲོལ་དཀར་དང་ལྷ་མོ་འོད་ཟེར་ཅན་མའི་རྗེས་གནང་
ཞུས། འཁྲུངས་ཡུལ་ཟུར་ཁང་དུ་སྲུ་མོ་བསམ་པས་དྲུང༌། ཇོ་ཇོ་ལེགས་ལྡན་
དྲུང་སོགས་མཇལ་འཕྲད་མཛད་དེ་ཤིང་སྦྲུལ་ཟླ་བ་དང་པོའི་ཚེས་བཅུའི་ཉིན་
གསང་ཆེན་པདྨ་ཡང་རྩེ། ཧོར་ཟླ་ལྔ་པ་ནས་བཟུང་གདན་ས་གསང་སྔགས་
ཆོས་གླིང་དུ་སྟོན་པ་ཤཱཀྱ་ཐུབ་པ། འཕགས་པའི་གནས་བརྟན་བཅུ་དྲུག རྒྱལ་
ཆེན་བཞིའི་ཐང་སྐུ་ཐོག་ཚད་མ་གསར་བཞེངས་མཛད།
178



༈ སྒྲུབ་སྡེ་དགོན་སླར་གསར་བཞེངས།
དགུང་གྲངས་ཞེ་གཉིས་སུ་ཕེབས་པ་ཕྱི་ལོ་(1723 A.D)ཆོག་སྟོང་
བདུན་བརྒྱ་ཉེར་གསུམ། རབ་བྱུང་བཅུ་གཉིས་པའི་མཛེས་བྱེད་ཅེས་པ་ཆུ་མོ་
ཡོས་ལོའི་ནང་སྒྲུབ་སྡེ་གསང་སྔགས་རྡོ་རྗེ་གདན་དགོན་ཕྱིའི་རྟེན་ཕལ་ཆེར་
བཞེངས་གྲུབ་སྟེ་རྗེ་ཉིད་དང༌། རྡོར་འཛིན་འཕྲིན་ལས་རོལ་པའི་རྡོ་རྗེ་རྣམ་
གཉིས་ནས་རབ་ཏུ་གནས་པའི་ཆོ་ག་མཛད། དགུང་གྲངས་ཞེ་ལྔར་ཕེབས་པ་
ཕྱི་ལོ་(1726 A.D)ཆིག་སྟོང་བདུན་བརྒྱ་ཉེར་དྲུག རབ་བྱུང་བཅུ་གཉིས་པའི་
ཟིལ་གནོན་ཅེས་པ་མེ་ཕོ་རྟ་ལོ་ཧོར་ཟླ་དང་པོའི་ཚེས་གསུམ་ནས་ནང་རྟེན་
རྣམས་བཞེངས་བཞེད་ཀྱིས་འབུར་བཟོ་བ་དབྱེ་པ་ཆོས་སྐྱབས་རྡོ་རྗེ། དབྱེ་པ་
ཆོས་དབྱངས་རྡོ་རྗེ། དབུ་མཛད་དབྱེ་པ་བློ་བཟང་། པད་གླིང་དགོན་གྱི་བླ་མ་
བཀྲ་ཤིས། ཤིང་བཟོ་པ་དར་རྒྱས། ཞལ་མཁན་དངོས་གྲུབ་རྡོ་རྗེ། ལྕགས་
བཟོ་བ་བློ་བཟང་ཕ་བུ་གཉིས་སོགས་ལས་བྱེད་པ་རྣམས་ཀྱིས་གཙུག་ལག་
ཁང་གི་དབུས་སུ་པདྨ་དྲྭ་བའི་ཞིང་བཀོད་ཀྱི་འོག་གཞི་ནོར་བུའི་བྲག་རི་གཞུང་
དང་མཐུན་པ་འབུར་དུ་གྲུབ་པ། གཡས་སུ་སྟོན་པ་ཤཱཀྱ་ཐུབ་པ་བཞུགས་ཁྲི་
རྒྱབ་ཡོལ་བཅས་ཐོག་ཚད་མ། གཡོན་ཏུ་གུ་རུ་སྣང་སྲིད་ཟིལ་གནོན་ཐོག་ཚད་
མ་ གསེར་ཆབ་བཅས་ལྷ་བཙུན་ཀུན་བཟང་རྣམ་རྒྱལ་གྱིས་བཞེངས་ པའི་
བྱམས་པ་མགོན་པོ། འཇམ་དབྱངས་ཀྱི་སྐུ་སོགས་ལ་ཞིག་གསོ། གཙུག་ལག་
ཁང་གི་འདུ་ཁང་། རིག་འཛིན་ལྷ་ཁང་། གཟིམ་ཆུང་པདྨ་བཀོད། ཀུན་
179



གཟིགས་གཟིམ་ཆུང་ཟེའུ་ལྷ་ཁང་། མགོན་ཁང་སྒོ་སྦྱོར་སོགས་གཟབ་ཚོན་
གསེར་ཆབ་བྱུགས་པ་རི་མོ་མཁན་དབྱེ་བ་དབུ་མཛད་བློ་བཟང་གྱིས་སོ། ཞལ་
སྔ་ནས། སྦས་ཡུལ་དཔལ་གྱི་འབྲས་མོ་གཤོངས་ཀྱི་ལྷ་ཁང་རྗེས་བཞེངས་
ཀུན་གྱི་མིག་ལྟོས་ལ་ཕན་པའི་བྲིས་འབུར་ཐམས་ཅད་ཕྱག་མཆོད་ཀྱི་འོས་སུ་
གྱུར་ཞིང་། འགྱུར་ངེས་མཁས་དབང་ཐམས་ཅད་ཀྱིས་བརྟགས་པས་ཤེས་པ་
ལྟར་གསར་དུ་གྲུབ་པ་དང༌། ཞེས་གསུངས། དེ་ལྟར་ནང་རྟེན་རྣམས་ལོ་དེའི་
ཟླ་བ་བཞི་པའི་ཚེས་དྲུག་ལ་གེགས་མེད་དུ་གྲུབ་སྟེ་ལྷ་བཙུན་ཀུན་བཟང་རྣམ་
རྒྱལ་གྱིས་བཏབ་པའི་ལྷ་ཁང་རྙིང་པའི་པདྨ་དྲྭ་བའི་ཞིང་བཀོད་མཐོང་གྲོལ་
ཆེན་མོ། གུ་རུ་དང༌། རིག་འཛིན་བརྒྱད། གུ་རུ་མཚན་བརྒྱད་བཅས་རྟེན་གྱི་
རིགས་རྣམས་ལྷ་ཁང་གསར་པར་བཞུགས་སུ་གསོལ། ཧོར་ཟླ་བཞི་པའི་ཚེས་
ལྔའི་ཉིན་རྗེ་ཉིད་དང་ རིག་འཛིན་འཕྲིན་ལས་རོལ་པའི་རྡོ་རྗེ། གསང་ཆེན་
པདྨ་ཡང་རྩེའི་འདུས་ཚོགས་རིན་པོ་ཆེ་བཅས་ཀྱིས་རབ་གནས་ཤིས་པ་བརྗོད་
པའི་སྐབས་ཕྱི་ནང་གི་རྟགས་མཚན་ངོ་མཚར་བའི་ལྟས་བཟང་ཤར། མེ་རྟ་ཟླ་
བ་བཅུ་པའི་ནང་གསང་སྔགས་ཆོས་གླིང་དུ་གཟིམ་ཆུང་རྡོ་རྗེ་ལྷུན་པོ་གསར་
བཞེངས། མེ་ལུག་ཟླ་བ་གཉིས་པ་ནས་བཟུང་ཕྱོགས་འདུས་ཀྱི་སྐལ་ལྡན་
རྣམས་ལ་འཇའ་ཚོན་པའི་དཀོན་མཆོག་སྤྱི་འདུས། ལྷ་བཙུན་པའི་རིག་འཛིན་
སྲོག་སྒྲུབ། རྡོར་འཛིན་འཕྲིན་ལས་རོལ་པའི་རྡོ་རྗེ་སོགས་ལ་ཀློང་ཆེན་པའི་
མཛོད་བདུན། རིག་འཛིན་སྲོག་སྒྲུབ་ཀྱི་རྩ་དབང་རྒྱས་པར་སྩལ་ཏེ་བསྟན་
པའི་གཏད་རྒྱ་མཛད། དགུང་གྲངས་ཞེ་བརྒྱད་པ་ཕྱི་ལོ་(1729 AD)ཆིག་སྟོང་
180



བདུན་བརྒྱ་ཉེར་དགུ། རབ་བྱུང་བཅུ་གཉིས་པའི་ཞི་བ་ཞེས་པ་ས་མོ་བྱ་ལོར་
གསང་སྔགས་ཆོས་གླིང་ནས་བོད་གངས་ཅན་ལྗོངས་སུ་ཞབས་པད་བསྐྱོད་དེ་
ཟླ་བ་བཅུ་གཅིག་ལྷག་ཙམ་བཞུགས་ཏེ་བསྟན་འགྲོའི་དོན་མཛད། ལྕགས་ཁྱི་
ཟླ་བ་དང་པོའི་ཚེས་ལྔ་ལ་ཕོ་བྲང་རབ་བརྟན་རྩེ། ཚེས་བཅུ་གསུམ་ཉིན་གསང་
སྔགས་ཆོས་གླིང་། ཧོར་ཟླ་ལྔ་པའི་ཚེས་བཅུ་གསུམ་ནས་བརྒྱད་པའི་ཚེས་བཅུ་
གསུམ་བར་གཟིམ་ཆུང་རྡོ་རྗེ་ལྷུན་པོར་བཅད་རྒྱ་དམ་པོར་བཞུགས། ལྕགས་
ཕག་ལོར་འབྲས་རྒྱལ་བློན་འཁོར་བཅས་ལ་གེགས་ཆགས་ཆེན་པོ་ཡོད་ཚུལ་
རྗེ་ཉིད་ཀྱི་ཞལ་སྔ་ནས། རྗེ་བཙུན་གསང་བདག་བཞད་པའི་རྡོ་རྗེས། ཆོས་
ལྡན་རྡོ་རྗེ་དང་བསྟན་འཛིན་རྡོ་རྗེ་གཉིས་བང་མིར་ཆེད་མངགས་གནང་བའི་
རྒྱལ་ཟླ་རྒྱལ་ཚེས་ཉིན་ཆོས་རྒྱལ་འགྱུར་མེད་རྣམ་རྒྱལ་ལ་མངའ་དབང་རིན་
ཆེན་འབར་བའི་མངའ་གསོལ་ཡང་སྐྱར་བྱེད་དགོས་དང་། ཕག་ལོར་རྒྱལ་
བློན་ཀུན་ལ་དོགས་ཚུལ་གསང་བའི་ལུང་བསྟན་བཅས་སྩལ་བ་ལྕགས་ཁྱི་
རྒྱལ་ཟླའི་མགོར་འབྱོར་ཡང་། སྦས་ཡུལ་གེགས་ཆགས་བདོ་བའི་བྱ་བ་ཤུགས་
སུ་མ་ཚུད་བའི་ཞབས་ཕྱི་བློན་པོ་ལོ་གཞོན་འགའ་ཡི་བསྒྱུར་དབང་ལ་བརྟེན།
མོན་ ཡུལ་ མདོ་ ཕྱོགས་ ལ་ཕེབས་པའི་ ཕྱི་ནང་ གི་རྟེན་འབྲེལ་ལོག་པའི་
རྟགས་མངོན་དུ་མཐོང་ཡང་བྱ་ཐབས་བྲལ། ཞེས་གསུངས། འོན་ཀྱང་ཆོས་
རྒྱལ་གྱི་དགུང་སྐེགས་སེལ་ཕྱིར་སྐུ་ཚེའི་བརྟན་བཞུགས་སུ་སྐུ་རྟེན་ཙནྡན་
འདི་དོ་ལུང་གནས་ནང་ཡིན་ནམ་དཔྱད་གཞི་ཆེ་སྟེ་རྗེ་འདིས་དོ་ལུང་གནས་སྒོ་ཕྱེ་ཚུལ་གསུང་རྣམ་དུ་མི་
གསལ་བས་སྐུ་ཐོག་བཞི་པས་དེར་ཞབས་བསྐྱོད་ནས་གདན་ས་ཆགས་བཏབ་ཚུལ་འོག་ཏུ་གསལ།
181



དམར་པོ་ལས་གྲུབ་པའི་ཚེ་དཔག་མེད། གསུང་རྟེན་བཀའ་ཐང་སྡེ་ལྔ་གསེར་
བྲིས། ཐུགས་རྟེན་བཀའ་གདམས་པའི་མཆོད་རྟེན་ཕུལ་ཏེ་ཡུན་དུ་འཚོ་བའི་
རྟེན་འབྲེལ་མཛད། འདི་སྐབས་མི་རྗེ་གུ་རུ་པདྨ་རྒྱལ་པོའི་ཆས་ཞུགས་སུ་དབུ་
ཞྭ་བསྐོན་པས་སྐུ་རྒྱབ་ཏུ་ལན་གསུམ་ལྷུང་བ་སོགས་གདུལ་བྱའི་བསོད་ནམས་
ཞན་པས་མི་ཤིས་པའི་རྟགས་མཚན་མངོན་དུ་གྱུར་ཀྱང་རེ་ཞིག་བྱ་ཐབས་བྲལ།
༈ ཡུག་བསམ་གསེར་གཤོངས་མཐིལ་དུ་དབེན་ཟླུམ་
མཆོད་རྟེན་དང་འདུས་པ་མདོའི་
སྨིན་གྲོལ་སྩལ་བ།
དགུང་གྲངས་ང་གསུམ་དུ་ཕེབས་པ་སྤྱི་ལོ་ཆིག་སྟོང་བདུན་བརྒྱ་སོ་
བཞི། རབ་བྱུང་བཅུ་གཉིས་པའི་ཀུན་དགའ་ཞེས་པ་ཤིག་ཕོ་སྟག་ཧོར་ཟླ་དང་
པོའི་ཚེས་བརྒྱད་ཉིན་འབྲས་མོ་ལྗོངས་ཀྱི་ནོར་འཛིན་གྱི་ཐིག་ལེ་ཡུག་བསམ་
ནོར་བུ་སྒང་དུ་དབེན་ཟླུམ་མཆོད་རྟེན་གསར་དུ་བཞེངས་བཞེད་ཀྱིས་གུ་རུ་ཞི་
དྲག་གི་དམིགས་རིམ་སྔོན་དུ་སོང་བའི་ས་བརྟག་པ། བླངས་པ། སྦྱངས་བ།
ས་བཟུང་བའི་ཆོ་ག་མཛད་དེ་ངེས་གསང་ཞི་བདེ་གླིང་པའི་རྡོ་རྗེ་མིང་ཅན་བཅོ་
ལྔས་ས་བཅད། ཧོར་ཟླ་དང་པོའི་ཉེར་བདུན་ཉིན་གསང་སྔགས་ཆོས་གླིང་གི་
དགེ་གདུན་འདུས་པ་ཡོངས་རྫོགས་དང་། རྡོ་བཟོ། ཤིང་བཟོ། ལྕགས་བཟོ་
བ་བཅས་འབྱོར་བས་འཛུགས་སྟོན་ཞིབ་རྒྱས། གཞན་ཡང་ཀཿཐོག བྲག་ཐོག
མཁའ་སྤྱོད་དཔལ་རིའི་འདུས་ཚོགས་རྣམས་ཀྱིས་མ་བསྐུལ་དང་བླང་གིས་
182
182



ཞབས་འདེགས་ཁ་ཞེ་མེད་པར་ཞུས་ཏེ་ཧོར་ཟླ་གཉིས་པའི་ཚེས་བཅོ་ལྔ་ལ་
རབ་གནས་ཤིས་པར་བརྗོད་པའི་བར་གེགས་མེད་དུ་གྲུབ། ཤིང་སྟག་ལོ་
འདིར་རྡོར་འཛིན་འཕྲིན་ལས་རོལ་པའི་རྡོ་རྗེའི་བཞེད་སྐོང་དུ་གསང་སྔགས་སྔ་
འགྱུར་གྱི་རྒྱུད་སྒྱུ་འཕྲུལ་གསང་བ་སྙིང་པོའི་བཤད་ཁྲིད། ཧོར་ཟླ་བདུན་པའི་
ཚེས་ཉེར་ལྔ་ནས་ཟླ་གཅིག་ཞག་གཅིག་གི་སྒྲུབ་མཆོད་དང་འབྲེལ་བའི་ཨ་ནུ་
འདུས་པ་མདོའི་དབང་ཆེན་བསྒོམ་ཁྲིད་བཅས་ཞིབ་པར་བཀའ་དྲིན་དུ་སྩལ་
སྐབས། དད་སྦྱོར་གཏོང་སྤོབས་ཀྱིས་བརྒྱན་པ་བསྟན་པའི་སྦྱིན་བདག་ཆོས་
རྒྱལ་འགྱུར་མེད་རྣམ་རྒྱལ། རིག་འཛིན་འཕྲིན་ལས་རོལ་པའི་རྡོ་རྗེ། བཀྲ་
ཤིས་ སྡིངས་ དཔོན་སློབ་དྲུང་ གི་ སྐུ་ཚ། མཁའ་ སྤྱོད་ དཔལ་ རིའི་སྤྲུལ་སྐུ།
བདུད་འཇོམས་གླིང་གི་བླ་མ་པདྨ་དབང་རྒྱལ་ཡབ་སྲས། ངེས་དོན་གླིང་གི་བླ་
མ་ངག་དབང་དབང་ཕྱུག་རྡོ་རྗེ། རིན་ཆེན་སྤུང་དགོན་གྱི་བླ་མ་འཕྲིན་ལས་རྒྱ་
མཚོ། བཙན་ མཁར་ བླ་ མ་ འཕྲིན་ལས། ྋལས་ ལྡིང་ པ་ རྣམ་རྒྱལ་རྡོ་རྗེ།
དཔོན་སློབ་སྤྲུལ་སྐུ་ཚོགས་གཉིས་རྡོ་རྗེ། གྲུབ་དབང་བླ་མ་བློ་ལྡན་སོགས་
1 གསང་ཆེན་པདྨ་ཡང་རྩེ་དགོན་གྱི་ཤར་ངོས་ས་སྐྱོང་ཞེས་པར་བཙན་མཁར་བླ་མའི་སྡེ་དགོན་ཆུང་དུ་
ཞིག་དེང་སང་ཡང་བཞུགས། དེའི་བརྒྱུད་པ་རྣམས་ལ་བཙན་མཁར་བ་ཞེས་གྲགས་ཀྱང་གོང་མའི་སྲོལ་
འཛིན་ཐུབ་པའི་བརྒྱུད་པ་མི་བཞུགས། རྒྱལ་ས་སྒང་ཏོག་ཏུ་ཡོད་པའི་བཙན་མཁར་དགོན་དེ་འབྲས་རྒྱལ་
བཀྲ་ཤིས་རྣམ་རྒྱལ་སྐུ་རིང་ཞིག་རལ་དུ་སོང་བས་དེང་སང་དེར་གཞུང་གི་ལས་ཁང་དང་། རླུང་འཁོར་
བབས་ཚུགས། ཁ་ཆེའི་ལྷ་ཁང་ཆུར་དུ་ཞིག་ཀྱང་ཆགས་ཡོད། 2 ལྗོངས་འདིར་ལག་ལྡིང་པ་ཞེས་པའི་མི་
བརྒྱུད་མི་ཉུང་ཙམ་འདུག་པ་རྣམས་ཀྱི་ཕོ་ལྷ་གསོལ་སྐབས་ཆོས་དབང་བཀའ་བརྒྱད་གསང་རྫོགས་དང༌།
མགོན་པོ་མ་ནིང་གཙོ་གྱུར་གྱི་ཆོས་དབང་གི་བསྟན་སྲུང་རྣམས་གསོལ་མཆོད་བྱས་པའི་སྲོལ་མཆིས་པས་
གུ་རུ་ཆོས་དབང་གི་ཆོས་རྒྱུད་ལས་མཆེད་པ་འདི་རྣམས་ལས་ལྡིང་པ་ཡིན་ནམ་སྙམ།
183



བསྟན་འཛིན་གྱི་སྐྱེས་ཆེན་བླ་སྤྲུལ་ ཆེ་ ཁག་དང༌། དབུ་མཛད་ཀུན་བཟང་
འཇིགས་མེད་ཀྱིས་མཚོན་པའི་གསང་ཆེན་པདྨ་ཡང་རྩེའི་དགེ་འདུན་ཞེ་བཞི།
ཐེག་ཆེན་གླིང་པ་ ང་བརྒྱད། སྒྲུབ་སྡེ་གསང་སྔགས་རྡོ་ རྗེ་གདན་པ་ཉེར་
གཉིས། གསང་སྔགས་ཆོས་གླིང་བ་གྱ་བཞི། གཞན་ཡང་སེར་སྐྱ་ཕོ་མོ་སུམ་
བརྒྱར་ཉེ་བ་འདུས་ཞེས་གསལ། ཤིང་ཡོས་ ལོར་མངའ་བདག་ རིན་ཆེན་
དགོན་གྱིས་བཀྲ་ཤིས་སྡིངས་སུ་ལྷ་ཁང་གསར་བསྐྲུན་མཛད་དེ་བོད་ནས་
བཀའ་འགྱུར་རིན་པོ་ཆེ་གདན་དྲངས་ཅེས་གསལ་བ་འདི་ལྟར། ཞབས་དྲུང་
རིན་ཆེན་མངའ་བདག་པས་བཀའ་འགྱུར་པར་མ་བོད་ནས་གདན་དྲངས་བ་
དང༌། ལྷ་ཁང་གསར་བཞེངས་གནང་བའི་ཞབས་འདེགས་ལེགས་འབུལ་ལ་
དངུལ་སྲང་ལྔའི་རྩིས་ཀྱི་དགུ་ཚན་དང་མགུལ་དར་འབུལ་བར་དགེ་རྒྱས་རྡོ་རྗེ་
བཅས་བཏང་། ཞེས་གསུངས། ལོ་འདིར་གསང་སྔགས་ཆོས་གླིང་དུ་ཀུན་
བཟང་ཡབ་ཡུམ། རྡོ་རྗེ་སེམས་དཔའ། དགའ་རབ་རྡོ་རྗེ། མཚོ་སྐྱེས་རྡོ་རྗེ།
པདྨ་འཕྲིན་ལས་མདངས་གསལ། ལྷ་བཙུན་ནམ་མཁའ་འཇིགས་མེད། ཤེལ་
བྲག་པ་ཁམས་གསུམ་རང་གྲོལ། རིག་འཛིན་པདྨ་འཕྲིན་ལས་དབང་ཕྱུག རྗེ་
ཉིད་ཀྱི་སྣང་བརྙན། གཞན་ཡང་གྲུབ་ཐོབ་བློ་ལྡན་པས་རྗེ་ཉིད་ཧེ་རུ་ཀའི་ཆས་
ཞུགས་ཀྱི་སྐུ་བརྙན། རྡོ་རྗེ་ཕག་མོ་བཅས་གསར་བཞེངས། གྲུབ་ཐོབ་བློ་ལྡན་
པ་སྐུ་སྒེར་ལ་བི་མ་སྙིང་ཐིག་དང༌། བླ་མ་ཡང་ཏིག་ཡིད་བཞིན་ནོར་བུའི་
དབང་། རྡོ་རྗེ་ཕག་མོའི་ཟབ་ཁྲིད་དང་འཕོ་ཁྲིད་བཅས་དགྱེས་བཞིན་སྩལ།
1 སྔོན་ཆད་ཕོ་བྲང་རབ་བརྟན་རྩེར་གྲྭ་ཚངས་ཞིག་ཡོད་པ་དེ་ལ་ཐེག་ཆེན་གླིང་ཞེས་གྲགས།
184



རྗེ་ཉིད་ཀྱི་ཞལ་སྔ་ནས། གསང་སྔགས་ཆོས་གླིང་འདི་བདག་ཉིད་ཀྱིས་བཏབ་
པའི་ལྟེ་གནས་འདྲ་ཞིག་ཏུ་སོང་བའི་སྔོན་མ་རྟེན་བཞེངས་རག་ཙམ་བྱས་ཀྱང་།
བསྟི་ གནས་དར་རྒུད་མི་འབྱུང་བའི་ཆེད་བླ་བརྒྱུད་གཙོ་བོར་བྱེད། ཅེས་
གསུངས་སོ།།
༈ ཞིང་་བརྗེས་ཚུལ།
དགུང་གྲངས་ང་བཞིར་ཕེབས་པ་ཕྱི་ལོ་(1735 A.D)ཆིག་སྟོང་བདུན་བརྒྱ་སོ་
ལྔ། རབ་བྱུང་བཅུ་གཉིས་པའི་སྲིན་བུ་ཞེས་པ་ཤིང་མོ་ཡོས་ལོར་འོག་མིན་
གསང་ཆེན་པདྨ་ཡང་རྩེ། སྒྲུབ་སྡེ་གསང་སྔགས་རྡོ་རྗེ་གདན། གསང་སྔགས་
ཆོས་གླིང་གི་འདུས་སྡེ་རིན་པོ་ཆེར་མང་ཇ་ཕྱག་འགྱེད་དང་འབྲེལ་བཀའ་སློབ་
ཞལ་གདམས་ཕྱི་ཚིག་འདའ་ཀ་ཞལ་ཆེམས་ཀྱི་ཚུལ་དུ་རྒྱས་པར་སྩལ་ཏེ་
གངས་ཅན་བོད་ཀྱི་ལྗོངས་སུ་ཞབས་བཏེགས་ནས་དབུས་གཙང་དང་ཤར་ཀོང་
པོའི་ཕྱོགས་སུ་བསྟན་འགྲོའི་དོན་མཛད། ཡར་ཀླུང་ཐར་པ་གླིང་དུ་བླ་མ་ཤེལ་
བྲག་པ་ཆོས་རྗེ་ལགས། གྲུབ་ཐོབ་བློ་ལྡན་རྡོ་རྗེ་སོགས་ལ་ཟབ་ཆོས་རིག་
འཛིན་སྲོག་སྒྲུབ་ཀྱི་དབང་ལུང་ཁྲིད་བཅས་སྩལ། སླར་མཁའ་སྤྱོད་དཔལ་རི་
སྦས་ཡུལ་འབྲས་མོའི་ལྗོངས་སུ་ཞབས་བཅགས། མདོར་ན་རྗེ་འདི་དགུང་
གྲངས་ཉེར་བརྒྱད་དུ་ཕེབས་པ་ཕྱི་ལོ་(1709 A.D)ཚིག་སྟོང་བདུན་བརྒྱ་དགུ།
རབ་བྱུང་བཅུ་གཉིས་པའི་འགལ་བ་ཞེས་པ་ས་མོ་གླང་ལོར་འབྲས་མོ་ལྗོངས་
སུ་ཐོག་མར་ཞབས་བཅགས་པ་ནས་བཟུང་དགུང་གྲངས་ལྔ་བཅུ་ང་བཞིར་
85



ཕེབས་པ་ཕྱི་ལོ་ཆིག་སྟོང་བདུན་བརྒྱ་སུམ་ཅུ་སོ་ལྔ། རབ་བྱུང་བཅུ་གཉིས་པའི་
སྲིན་བུ་ཞེས་པ་ཤིང་མོ་ཡོས་ལོའི་བར་ཡོངས་དྲིལ་ལོ་གྲངས་ཉི་ཤུ་རྩ་ལྔ་རགས་
རྩིས་སུ་བྱས་ཏེ་གཙོ་བོར་སྦས་ཡུལ་འབྲས་མོ་གཤོངས་ཡངས་པར་བསྟན་
འགྲོའི་དོན་ཆེན་པོ་མཛད་ཅིང་། ཁྱད་པར་ཡང་ཟབ་རྫོགས་པ་ཆེན་པོའི་ཆོས་
ཀྱི་སྨིན་གྲོལ་ཐང་མར་བརྡལ་ཏེ་འབྲས་ལྗོངས་རྫོགས་ཆེན་པ་ཞེས་མཚན་སྙན་
གྱི་གྲགས་པའི་གདུགས་དཀར་པོ་གཅིག་གིས་བོད་དང་བོད་ཆེན་པོའི་ལྗོངས་
སོགས་ཡུལ་གྲུ་ཐམས་ཅད་ཏུ་ཁྱབ་སྟེ་འབྲེལ་ཚད་བྱང་གྲོལ་གྱི་ས་ལ་བཀོད་
པར་མཛད་དེ་གངས་ཅན་མཛོད་ལྔ་རང་བྱུང་ཤེལ་གྱི་མཆོད་རྟེན་གྱི་མདུན་་ས་
སྐྱ་འབྲས་དཀར་ཡང་སྟེང་དུ་འདུལ་བྱ་རྟག་འཛིན་ལེ་ལོ་ཅན་རྣམས་ཆོས་ལ་
བསྐུལ་ཕྱིར་རེ་ཞིག་མཚན་དཔེའི་སྐུ་དཀྱིལ་མི་མངོན་ཆོས་དབྱིངས་གདོད་
མའི་ཀློང་དུ་བསྡུས་པའི་མཐའ་མའི་མཛད་པ་བསྟན་ཏོ། །
རྗེ་འདིའི་ཞིང་བརྗེས་པའི་ལོ་ཟླ་ཚེས་གསུམ་ཞལ་གསལ་མཇལ་བའི་སྐལ་
བས་དབེན་ཤིས་ བྲིར་མ་སྤོབས་ཀྱང་། ངེས་གསང་ཞི་བདེ་གླིང་པའི་བཅའ་
ཡིག་ཕན་བདེའི་ལམ་བཟང་བྱང་ཆུབ་མཆོག་བརྙེས་ལས། ཉི་ཤུ་ལ་རྗེ་ཧེ་རུ་ཀ་
པའི་དུས་མཆོད་ལ་རྒྱུན་ཇ་་གསུམ་གྱི་སྟེང་དུ་ཇ་འཕར་གཅིག་ལ། ཞེས་དང་།
ཉེར་ལྔ་ལ་ཡང་སྲིད་འཇིགས་མེད་དཔའ་བོའི་དུས་མཆོད་ལ་ཡེ་ཤེས་སྐུ་
1 དོ་ལུང་རིག་འཛིན་མཆོག་སྒྲུབ་གླིང་གི་དཀར་ཆག་ལས། དེ་ནས་འཇིགས་བྲལ་དཔའ་བོ་ཀོང་པོ་
རྫོགས་ཆེན་དྲུང་དུ་ཕེབས། སྙིང་ཐིག་ཡ་བཞི། རྡོ་རྗེ་སྙིང་པོའི་ཁྲིད་ཡིག་པདྨ་སྟོང་ལྡན་ཉམས་སུ་བཞེས་
པའི་ཕྱིར་ལོག་ཕེབས། གངས་ལ་ནང་མའི་མདུན་ཆུ་དཀར་སྤང་བ།ཤོངས་སུ་དགོངས་པ་ཆོས་དབྱིངས་ལ་
གཤེགས། ཞེས་གསལ།
，
186 .



མཆོག་ཚར་ཉི་ཤུ་རེ་དང༌། ཡིག་བརྒྱ་གང་འགྲོ་མཛད།ཅེས་གསལ་བ་དང༌།
འབྲས་ལྗོངས་རྒྱལ་རབས་དྭངས་ཤེལ་མེ་ལོང་ལས་གསལ་བ་བཞིན་ལྷ་བཙུན་
ཀུན་བཟང་རྣམ་རྒྱལ་ཆུ་འབྲུག་ཁྲུམ་ཟླ་བ་ཧོར་ཟླ་བརྒྱད་པའི་ཚེས་ཉི་ཤུ་ལ་
དང༌། སྐུ་ཕྲེང་གསུམ་པ་རྗེ་ཁྲག་འཐུང་འཇིགས་མེད་དཔའ་བོ་གཤེགས་ལོ་མི་
གསལ་ཡང་གོང་བཤད་ཤིང་ཡོས་ལ་ཞིང་བརྗེས་རྩིས་བྱས་ཏེ་ཧོར་ཟླ་བརྒྱད་
པའི་ཚེས་ཉི་ཤུ་ལྔ་ལ་ཞིང་ཁམས་སུ་གཤེགས་ཚུལ་ཟླ་ཚེས་གསལ་བས་རེ་
ཞིག་འདི་ཙམ་ལ་ཡིད་བརྟན་རྒྱུ་དང། སླར་ཁུངས་ལྡན་གྱི་ཡིག་ཆ་རྙེད་པའི་
སྐལ་པ་བྱུང་ཚེ་དཔྱད་པར་བྱའོ།།
༈ ལྷ་བཙུན་སྐུ་ཕྲེང་བཞི་པ་ཀུན་བཟང་འཇིགས་མེད་རྒྱ་མཚོ།
མཁའ་སྤྱོད་དཔལ་གྱི་འབྲས་མོ་ལྗོངས་ཀྱི་གནས་ཀྱི་ཕྱི་ཁྱམས་ཝ་
ལུང་ཁང་པ་ཅན་དུ་སྐུ་བལྟམས། ལྷ་དབོན་ཆོས་དབྱིངས་ལྷུན་གྲུབ་ཀྱི་རྣམ་
རོལ་ རིག་འཛིན་འཕྲིན་ལས་ རོལ་པའི་རྡོ་རྗེ་དང༌། ྋརབ་བརྟན་ཤར་པ།
གསང་ཆེན་པདྨ་ཡང་རྩེའི་འདུས་ཚོགས་དགོངས་པ་གཅིག་གྱུར་གྱིས་ཡང་སྲིད་
སྦས་ཡུལ་འབྲས་མོ་ལྗོངས་སུ་གདན་འདྲེན་པའི་གོང་མ་ཁྲག་འཐུང་འཇིགས་
མེད་དཔའ་བོའི་མི་འཇིགས་གདོང་ལྔས་མངོན་བར་མཐོ་བའི་གསེར་ཁྲིར་
1འོག་ཏུ་དཔྱད་ཞིབ་བྱས་པ་ལྟར་རབ་བྱུང་བཅུ་གཉིས་པའི་ལྕགས་བྱ་ཕྱི་ལོ (1741AD) ཆིག་སྟོང་
བདུན་བརྒྱ་ཞེ་གཅིག2 ལྷ་བཙུན་གསུམ་པའི་གསང་རྣམ་ལས། ཆུ་ལྷོ་ཁ་ནས་ལུག་ཤ་སྐམ་པོ་ལག་པ་
གཅིག་འབྲས་ལྗོངས་སུ་སླེབས་ན་རེ་ཞིག་བར་གྱི་ཐུག་རྡོར་འོས་ཅེས་གསུངས་པའི་དོན་རྒྱལ་ཚབ་རབ་ .
བརྟན་ཤར་པ་དེ་ཡིན་འདུག་ཞེས་རྒྱལ་རབས་ལས་སོ།།
187



མངའ་གསོལ། གོང་ས་རྒྱལ་དབང་སྐུ་ཕྲེང་བདུན་པ་སྐལ་བཟང་རྒྱ་མཚོར་
གཙུག་ཕུད་ཕུལ་བའི་མཚན་ ཀུན་བཟང་འཇིགས་མེད་རྒྱ་མཚོར་གསོལ།
འོག་མིན་གཉིས་པ་ཨོ་རྒྱན་སྨིན་གྲོལ་གླིང་དུ་ལོ་གསུམ་བཞུགས་པའི་རྒྱུད་
གོསང་བ་སྙིང་པོ། གསང་སྔགས་ལམ་རིམ། སྙིང་ཐིག་ཡ་བཞིས་མཚོན་པའི་
མདོ་སྔགས་ཀྱི་ཆོས་ཚུལ་རྒྱ་མཚོ་ལྟ་བུ་གསན་ཞེས་མཛད། ལ་ཆེ་ཆུང་བརྒྱུད་
སྦས་ཡུལ་འབྲས་མོ་ལྗོངས་སུ་ཞབས་པད་བསྐྱོད་པའི་བཙུན་ཐང་དགོན་དུ་ཐོ་
རངས་ ཁར་དག་པའི་གཟིགས་སྣང་ལ་གངས་ཆེན་མཛོད་ལྔ། དཔའ་བོ་ཧཱུཾ་
རིའི་སྲིད་པའི་དགེ་བསྙེན་ཆེན་པོ། རྡོ་རྗེ་ལེགས་པ། ག་བུར་གངས་བཙན།
ཤར་སྒོའི་འཕྲང་སྲུང་ རེ་མ་ཏི་སོགས་སྦས་ཡུལ་འབྲས་མོ་ལྗོངས་ཀྱི་གཞི་
བདག་རྣམས་ཀྱི་ཞལ་བསྟན་ཏེ། འབྲས་ལྗོངས་ ཀྱི་ཕུ་ལྷོ་བོད་གཡའ་སྤང་
མཚམས་སུ་དོ་ལུང་སྐྱེད་མོའི་ཚལ་ཞེས་བྱ་བའི་གནས། མཧཱ་གུ་རུའི་གཟིམ་
ཕུག་གི་མཚོན་ངོ་མཚོར་ཡོན་ཏན་དུ་མས་འཕགས་པའི་སྦས་ཡུལ་དེ་ཕྱི་ནས་
1ལྷ་ལྕམ་ཡེ་ཤེས་སྒྲོལ་མའི་རྒྱལ་རབས་དྭངས་ཤེལ་མེ་ལོང་ལས། ཡེ་ཤུའི་འདས་ལོ་ཆིག་བདུན་རྒྱ་ང་
གཉིས་ནང་རྫོགས་ཆེན་སྤྲུལ་སྐུ་ལ་རྒྱ་གཞིས་ནས་གསོལ་ཕོག་ཕུལ་བའི་བཀའ་གཏན་ཞིག་གནང་འདུག་
གསལ། སྔ་སོར་རྒྱལ་པོ་རྟ་མགྲིན་སྤུན་གསུམ་གྱི་དབང་རིགས་ནག་ཤོ་བྷ་རིའི་ས་མི་ཁྲོམ་དང་། གད་གྱི་
མཚོན་ས་འོག་ནོར་རྙེད། རྟ་ནོར་བྲོས་སླེབས། ཁ་མཆུ།་དགྲ་སྐུགས། ཙོར། སྟོང་ཤུལ་རབ་ཆད། ཁ་
གཡེར་ཚོང་པ་སོགས་ཀྱིས་མཚོན་པའི་ཡོང་བབ་གང་ཡིན་སྐྱབས་མགོན་རྫོགས་ཆེན་སྤྲུལ་པའི་སྐུ་དང་
མཁན་ཆེན་རྡོ་རྗེ་འཛིན་པའི་མཆོག་གི་སྤྲུལ་སྐུ་ཡབ་སྲས་ཀྱི་ལོ་འཁོར་གསོལ་ཕོག་ཐེབས་སུ་ཇི་སྲིད་ནམ་
མཁའི་འཁོར་ལོ་མ་ཞིག་བར་དུ་འཇགས་གནས་བགྱིས་བ་ཡིན་ཅེས་གོང་ཚེས་ལ་གནང་འདུག་ཞེས་
གསལ། འདི་སྐབས་ཀྱི་རྒྱལ་པོ་རྟ་མགྲིན་ཞེས་པ་འོག་ཏུ་གསལ་བའི་གུ་རུ་བཀྲ་ཤིས་ཀྱི་སྲས་ལྔའི་མཐའ་
མ་རྟ་མགྲིན་གྲགས་པའི་བརྒྱུད་པ་ཡིན་ངེས་ཆེའང་བརྒྱུད་པ་མི་བཞུགས།
188



སྒོ་ཕྱེ་བའི་སྐལ་བ་མེད། ནང་ནས་མེ་བྱ་ལོ་པ་ཁྱེད་ཀྱིས་ཕྱེ་བའི་དུས་ལ་
བབས། དབྱིངས་རིག་ནམ་མཁའི་ཀློང་དཀྱིལ་ན། །ཐུགས་རྗེ་ཀུན་ཁྱབ་ཨོ་
རྒྱན་རྗེ། །ལྷག་པར་སྦས་ཡུལ་གནས་འདིར་དགོངས། ། ནང་ནུབ་ཀུན་ཏུ་ལྟ་
ཉུལ་མཛད། །རི་ཁྲོད་འགྲིམ་པའི་དགོས་པ་ལ། །ང་བདག་འཁྲི་བ་ཆོད་མ་
ཆོད། །ཡེ་ཤེས་གདེང་དང་ལྡན་མི་ལྡན། ། ཐབས་ལམ་གནད་ལ་མཁས་མི་
མཁས། །བུ་ཁྱོད་གནས་དེའི་སྒོ་ཕྱེ་ན། །བོད་ཁམས་རེ་ཞིག་བདེ་བའི་རྟེན་
འབྲེལ་ཡོད། ཅེས་པའི་ལུང་བསྟན་བྱུང་ཡང་གངས་ཉེན་ཆེ་བ་དང་ཁྱད་པར་
རྒྱལ་བློན་ཕྱག་མཛོད། གསང་སྔགས་ཆོས་གླིང་དང་པདྨ་ཡང་རྩེའི་ཕེབས་
བསུ་འབྱོར་བའི་གདན་ས་གསང་སྔགས་ཆོས་གླིང་དུ་ཞབས་པད་བསྐྱོད།
དགུང་གྲངས་ཉི་ཤུར་ཕེབས་པ་ཕྱི་ལོ་(1760 A.D)ཆིག་སྟོང་བདུན་བརྒྱ་དྲུག་
བཅུ། རབ་བྱུང་བཅུ་གསུམ་པའི་རྣམ་གནོན་ཞེས་པ་ལྕགས་ཕོ་འབྲུག་ཧོར་ཟླ་
དྲུག་པའི་ནང་གསུང་རྟེན་ གྱིས་ མཚོན་སྐུ་ཆས་རྣམས་རྟོགས་ལྡན་ཉི་ཤུས་
གདན་དྲངས་ཏེ་གསང་སྟབས་ཀྱི་མེ་ལོང་སྤང་ལམ་འབངས་ལ་བརྒྱུད་དོ་ལུང་
གནས་བདག་རྣམས་ཀྱིས་ ཕེབས་བསུ་བཅས་སྦས་ཡུལ་སྐྱེད་མོའི་ཚལ་དུ་
ཞབས་པད་བསྐྱོད། ཧོར་ཟླ་བཅུ་པའི་ནང་གདན་ས་གསང་སྔགས་ཆོས་གླིང་དུ་
1འདི་རབ་བྱུང་བཅུ་གཉིས་པའི་མེ་བུ་ཡིན་ན་གོང་མ་འཇིགས་མེད་དཔའ་བོ་ཞལ་བཞུགས་ཤིང་། རབ་
བྱུང་བཅུ་གསུམ་པའི་མེ་བྱ་ཡིན་ན་དུས་ཕྱིས་པས་གོང་མ་ཤིང་ཡོས་ལ་ཞིང་བརྗེས་རྩིས་བྱས་པའི་ལོ་བདུན་
རྗེས་ཀྱི་ལྕགས་བྱ་ཡིན་ནམ་དཔྱད། འབྲས་ལྗོངས་ནང་འཁྲུགས་ཀྱིས་རྐྱེན་པས་བོད་གཞུང་ནས་རབ་
བརྟན་ཤར་པ་རབ་བྱུང་བཅུ་གཉིས་པའི་ལྕགས་སྤྲེལ། ཕྱི་ལོ་ (1740AD)ནང་འབྲས་ལྗོངས་
བརྗོངས་བརྡ་མཛད་ཅེས་གསལ་བས་འདི་ཡིད་བརྟན་ཆེ།
་
189



EW
ཞབས་པད་བསྐྱོད་པའི་ཟླ་འདིར་ལྷོ་འབྲུག་ཕྱོགས་ནས་་་སྡེ་སྲིད་གཞི་དར་གྱི་
དཔུང་དམག་གཙང་ཆུའི་བར་ལྷགས་ཀྱང་བསྟན་དགོན་ལ་གནོད་འཚེ་མ་བྱུང་
དོ་ལུང་སྐྱེད་མོའི་ཚལ་གནས་འཛིན་པར་ཡུག་རྡོ་རྗེ་དང་། བླ་མ་གསང་བདག་
གཉིས་བརྗོངས་བརྡ་མཛད་དེ་རྗེ་ཉིད་ནུབ་བདེ་ཆེན་འཇའ་འོད་ཕུག་པར་ལོ་
གཅིག་གི་བཅད་རྒྱ། ཐེག་མཆོག་ཡང་རྩེར་ཞབས་པད་བསྐྱོད་ནས་བཀའ་
བརྒྱད། གུ་རུ་མཚན་བརྒྱད། ཞི་ཁྲོའི་ཕོ་བྲང་སོགས་ངོ་མཚར་རང་བྱོན་ཁྱད་
པར་འཕགས་པའི་གནས་སྒོ་སྔར་མེད་གསར་དུ་ཕྱེས་པའི་རྗེ་ཉིད་ཀྱི་ཞབས་
རྗེས་ཀྱང་འཇོག་པར་མཛད་དེ་ལོ་གསུམ་གྱི་རྗེས་སུ་དགོངས་པ་ཆོས་དབྱིངས་
སུ་ཟུམ་པའི་མཐའ་མའི་མཛད་པ་བསྟན་ཏོ།།
༈
༈ དོ་ལུང་རིག་འཛིན་མཆོག་སྒྲུབ་གླིང་དགོན་ཆགས་བཏབ་ཚུལ།
ཁྲག་འཐུང་འཇིགས་མེད་དཔའ་བོའི་གསུང་རྣམ་ལས། སྦས་ཡུལ་
གེགས་ཆགས་བདོ་བའི་བྱ་བ་ཤུགས་སུ་མ་ཚུད་པའི་ཞབས་ཕྱི་བློན་པོ་ལོ་
གཞོན་འགའི་བསྒྱུར་དབང་ལ་བརྟེན། མོན་ཡུལ་དོ་ཕྱོགས་ལ་ཕེབས་པའི་ཕྱི་
ནང་གི་རྟེན་ འབྲེལ་ལོག་པའི་རྟགས་མངོན་དུ་མཐོང་ཡང་བྱ་ཐབས་བྲལ།
ཞེས་པ་ཙམ་ལས་ལྷ་བཙུན་གསུམ་པ་དོ་ལུང་གནས་ནང་དུ་ཞབས་བཅགས་
1 འོན་ཀྱང་སྐུ་ཞོག་སྡེ་སྲིད་གཞི་དར་སྡེ་སྲིད་བཅུ་དྲུག་པ་བསོད་ནམས་ལྷུན་གྲུབ། ཕྱི་ལོ་ (1768
AD) ཆིག་སྟོང་བདུན་རྒྱ་རེ་བརྒྱད། རབ་བྱུང་བཅུ་གསུམ་པའི་ཀུན་འཛིན་ཞེས་པ་ས་ཕོ་བྱི་བའི་ལོར་སྡེ་
ཁྲིར་ཕེབས་ཞེས་ལྷོ་འབྲུག་ཆོས་འབྱུང་བློ་གསར་རྣ་རྒྱན་ལས་གསལ།
190



པའི་ཚུལ་མི་གསལ། གསང་བའི་རྣམ་ཐར་ཞིག་བཞུགས་ཡོད་ཚོད་འདྲ་ཡང་
དཔེ་རྒྱུན་དཀོན་ཤིས་རེ་ཞིག་ལག་ཏུ་མ་ལོན་པས་བྲིར་མ་སྤོབས། རིག་འཛིན་
མཆོག་སྒྲུབ་གླིང་གི་དཀར་ཆག་ལས། སྦས་ཡུལ་ཀུན་ལས་ཁྱད་པར་དུ་གྱུར་
པ་མ་རུང་སྐྱེ་བོས་བསྒྲོད་པར་དཀའ་བ། གཡའ་སྤང་མཚམས་ཤར་སྔ་བ་རྒས་
ཕྱིས་པ་ཤར་གྱི་མདངས་འཕྲོག་པ་ནུབ་ཀྱི་ཟེར་བསྡུད་པ་སྣང་བཞི་ཐོད་རྒལ་
བསྒོམ་པའི་གནས། བདུད་རྩི་བྱུང་བའི་བ་ལུ་རྒྱ་ཤུགས་སྨྱུག་མ་སོགས་ཀྱིས་
གཡའ་སྤང་མཛེས་པར་བྱས་པ། ལྷ་བྱ་གོང་མོ། འཇོལ་མོ། རྨ་བྱ་འདྲ་བའི་
བྱམས་ལྡང་། འབབ། ཟེར་མོ། གྱིན་ཐང་སོགས་ཀྱི་སྐད་སྙན་འགྱུར་ཞིང་
ལུས་ཀྱི་འགྱུར་སྟབས་སྣ་ཚོགས་བྱེད་པ། སྨད་ཐམས་ཅད་ནགས་ཚལ་ཐུག་
པོའི་བཅའ་འཕྲང་དམ་པ། རྩོད་དང་སྤུ་ཚར་སྐྱེ་བ་དེ་ལ་སྤྲ་དང་སྤྲེའུ་མགོ་
དཀར་དགེ་བཤེས་ལྟར། རྒྱ་དང་རི་དྭགས་གླ་སྨན་ཡོད་པའི་སེམས་ཅན་སྣ་
ཚོགས་བག་ཡངས་སུ་རྒྱུ་ཞིང་རྩེ་འཇོ་སྣ་ཚོགས་བྱེད་པ། ཐང་བདེ་ཞིང་མ་རྨོས་
པའི་ལོ་ཐོག་དོ་བ་ལ་ལོངས་སྤྱོད་པ། ཆུ་ཐམས་ཅད་ཡན་ལག་བརྒྱད་ལྡན་
སྔགས་ཀྱི་སྒྲ་སྒྲོགས་པ་བཞིན། ས་ཆུ་དབང་གི་ཕྱོགས་ནས་ལེན་ཆོག་པ་འཇའ་
ཚོན་དར་ལྗང་བརྐྱང་པ་ལྟ་བུའི་ཚལ། ཤིན་ཏུ་གཙང་བའི་གངས་རི་ནར་མར་
བརྡལ་བ། འཇའ་རིས་ནོར་བུའི་བང་མཛོད་དཔའ་བོ་མཁའ་འགྲོ་འདུ་བའི་ལྟེ་
གནས་ནེའུ་ཐང་ཡིད་དུ་འོང་བ་ཕུག་པ་རང་བྱོན་ཞབས་རྗེས་ངོ་མཚར་བ་འདི་
ཡོད། ཅེས་གསུངས། དེར་རིག་འཛིན་མཆོག་གྲུབ་གླིང་གི་དཔོན་སློབ་བླ་མ་
191



གསང་བདག་བསྙུང་གཞིས་ཐེབས་པ་དང་ལྷ་ཁང་གསར་བཞེངས་བླ་ཚབ་
དགོས་ཞེས་མཁན་ཆེན་རོལ་པའི་རྡོ་ རྗེར་ཞུས་པའི་ལྷ་བཙུན་བཞི་པ་ཀུན་
བཟང་འཇིགས་མེད་་ རྒྱ་མཚོའི་དངོས་སློབ་ྋཀུན་བཟང་ཚུལ་ཁྲིམས་སམ་
སྐལ་བཟང་ཆོས་དབྱིངས་དོ་ལུང་སྐྱེད་མོའི་ཚལ་གྱི་གནས་འཛིན་ཏུ་བསྐོས་
པའི་རྩིས་ལེན་རྩིས་སྤྲོད་གྲུབ་ཏེ་བླ་མ་གསང་བདག་ཞིང་འཕོས་པའི་དགོངས་
རྫོགས་བཅས་གྲུབ། ལྷ་ཁང་གསར་བཞེངས་ཀྱི་ཆེད་ ༸རྒྱལ་བློན་ཕྱག་མཛོད་
ལ་སྙན་སྒྲོན་ཞུས་པའི་ངོ་ཚབ་ལ་གསོ་སྐལ་བཟང་རྣམ་རྒྱལ་བརྫོངས་བརྡ་
མཛད་པའི་ལྷོའི་རིགས་མགར་རྫོང་འོག་རྫོང་དཔོན་རང་གིས་དབུས་འུ་ལག་
བརྒྱ་མ་ཟིན་ཙམ་འཛོམས། གཞུང་ནས་འདེབས་ཇ། ཆང་རྒྱུགས། ཤ་རྒྱུ། སྟ་
གྲི། ཏོག་ རྩེ་ བརྫོངས་བརྡ་ བཀའ་ དྲིན་ སྩལ། དཀར་ ཆག་ ལས། གངས་
མཚམས་སུ་ས་རྡོ་འབྱོར་ཐེབས་མེད་རུང་། ས་བཅད་རྩ་བ་འགྲམ་གཞི་འདོད་
སྣམ་ཡན་ས་རྡོ་སྦྱར། བསྐོར་ལམ་ཁྱད་དུ་འཕགས་པ། གངས་མཚམས་ཀྱི་
ཤིང་ལྕགས་དང་དབྱེར་མེད་སྤུས་དག་པ་བཟོ་གང་ལེགས། ཐོག་གསུམ། ཀ་
བརྒྱད། སྒོ་སྦྱོར་འཛུམ་འགྲིག་འདུ་ཁང་བར་ཁང་གཟིམ་ཆུང་སྟེང་ཁང་གསོལ་
ཐབས། མཛོད་ཞེངས་དོམ་དོ་ཙམ། དགོན་པ་འདི་རང་གི་གོང་མའི་ཞལ་སློབ་
སྐྲ་བཅད་དབུ་ཆོས་ཉེར་གསུམ་གྱིས་མཚོན་ཕོ་བཙུན་བཅུ་ཕྲག་ཙམ་དང༌།
1 རྗེ་འདིས་དོ་ལུང་གནས་སྒོ་ཕྱེ་ཚུལ་གྱི་ལམ་ཡིག་ཞིག་ཡོད་པར་དཀར་ཆག་ལས་གསལ། 2 འབྲས་
ལྗོངས་འབངས་འཚོ་རུས་མཚན་བརྒྱད་ཀྱི་ཡ་གྱལ་ལས་མཆེད་པ་གསང་ཆེན་པདྨ་ཡང་རྩེ་དགོན་གྱི་ཆོས་
ཁྲིམས་ལས་ཐོག་པ་ཡིན་ཞེས་གསལ།3 རྒྱལ་ཐོག་ལྔ་པ་རྣམ་རྒྱལ་ཕུན་ཚོགས།
192



མོ་བཙུན་ཐོར་ཆགས་བཅས་འདི་ཕྱི་དོན་ལ་གཉེར་བའི་ལུས་ངག་ཡིད་གསུམ་འུ་
ལག་ཏུ་བསྐུལ་བའི་གཉའ་ཐོག་ཏུ་བཀལ། ཁྱེར་འཁྱོས་གང་ལྕོགས་ཞབས་ཕྱིར་
ཞུས་པ་དང༌། བདག་རང་གཞུང་ས་ཆེན་པོའི་ངོ་ཚབ་བཟུང་། རྫོང་དཔོན་ལས་མི་
ཐམས་ཅད་རྣམ་པར་དག་པའི་ཐེག་པ་ཁུར་ལེན་ལུས་ཐོག་འགེལ་བའི་སྙིང་རུས་
བསྐྱེད་པའི་གཙོ་ཆེ་བླ་མའི་བཀའ། ཡང་སྒོས་དཔོན་པོའི་བཀའ་བཞིན་ཟླ་བ་དེ་
ཙམ་ལ་གྲུབ་ཚུལ་ལྷ་ཁང་བཞེངས་པར་ཁྱིམ་བྱེད་བཟོ་དབྱིབས་པ་ཏྲ་གསུམ་མཐོང་
བའི་ཐིག་ཚད་དབུ་༸མཛད་ལྟ་བུ་ནི་མེད། འོན་ཀྱང་དཀོན་མཆོག་གསུམ་སྤྱི་བོར་
བཀུར་ཡི་དམ་རྒྱ་མཚོར་གསོལ་བ་འདེབས། དམ་ཅན་རྒྱ་མཚོར་བསངས་གསེར་
སྐྱེམས་བསྐང་གསོལ་སོགས་ཀྱིས་འཕྲིན་ལས་བཅོལ་ནས་གང་ཤེས་རིག་པའི་
མོད་ལ་ཐེ་ཚོམ་མེད་པར་བཞེངས། གཞན་ཚང་མས་གཟིགས་ཀྱང་གཟིགས་ཆོག་
པ་གྲུབ། ༸སྦག་ཐོག་ཀྱང་རྒྱ་ཕིབ་ཚུལ་དུ་འགེབས། ཕྱི་ནང་བསྐོར་ལམ་སོགས་
གྲུབ། གངས་མཚམས་སུ་འདོད་ཡོན་རྒྱ་ཆེ་མ་འབྱོར་རུང་འཛུགས་སྟོན། བར་
སྟོན། གྲོལ་སྟོན་གང་འབྱོར་བཤམས། ལྷ་སྲིན་སྡེ་བརྒྱད་སོགས་ལ་མཆོད་པས་ཁ་
སྐོང་། ཀུན་དགའ་ར་བ། ནོར་བུའི་སྒོ་ཁྱིམ་ཁྱད་དུ་འཕགས་་པ་གྲུབ། ཞེས་དང༌།
དོ་བ་རི་སྒོག་སྔོ་ཚོད་སྨྱུག་སྡོང་སོགས་ཟས་པའི་ཞབས་བརྟན་ཁྲག་འཐུང་བཞི་པ་
འཇིགས་མེད་རྒྱ་མཚོའི་བཀའ་བཞིན་རིག་འཛིན་མཆོག་སྒྲུབ་གླིང་གི་ དགོན་དུ་
གཙུག་ལག་ཁང་བཞེངས་པའི་མཐུ་དང་ནུས་པ་ལ་བརྟེན་ནས། ཅེས་གསུངས།
1 ཀུན་བཟང་ཚུལ་ཁྲིམས། 2 བཟོ་པ་གཙོ་བོ་ལ་དབུ་མཛད་ཟེར་སྲོལ་འབྲས་ལྗོངས་སུ་མཆིས།
3 སྨྱུག་མའི་ཐོག་ཁེབ་ལ་གོ།
193



ལྷ་བཙུན་སྐུ་ཕྲེང་ལྔ་པ་ པདྨ་བདེ་ཆེན་རྒྱ་མཚོ་ཞེས་པ་རྣམ་པད་ཚལ་དུ་
འཁྲུངས་པ་དེ་བཞིན་བོད་གཙང་སེ་བྲག་སྒྲུབ་སྡེར་བཞུགས་སྐབས་དོ་ལུང་
དཔོན་སློབ་ལ་བཀའ་ཤོག་ཞིག་གནང་འདུག་པའི་ནང༌། གྲྭ་བཙུན་གསར་པ་
འཛུལ་མཁན་བསྙོན་གཞི་མེད་པ་བྱུང་འཛུལ་ཆོག་པ་དང༌། བསྒྲིགས་ལམ་
སོགས་རྟོགས་ལྡན་དང་བཙུན་མ་ སྡེ་གཅིག་ཏུ་འཛོམས་ཆོག་རུང༌། ཕྱིའི་
མཛེས་ཆ་བཅས་བཙུན་མ་གང་ཡིན་འབར་ ཕག་དུ་འཛོམས་དགོས་དང་།
རྟོགས་ལྡན་གང་ཡིན་མཆོག་སྒྲུབ་གླིང་གཙང་དགོན། ལྷག་ཏུ་དོ་ལུང་གནས་
དེར་བོད་གཞུང་ནས་ཀྱང་སྔོན་དུ་གྲྭ་པ་བརྒྱད་ཀྱི་ཕོག་ཡོད་པའི་དོན་བཞིན།
ལྷ་ཁང་ཞིག་རྒྱག་རྒྱུའི་དགོངས་པ་ཡོད་འདུག་པ་མ་ཟད་དགོན་པ་ངོས་རང་
ནས་རྨངས་གཏིང་ཀྱང་མཐུན་རྐྱེན་སྡེ་པ་ནོར་རྒྱས་ནས་གནང་ངེས་བཅས།
དེར་གྲྭ་པ་དང་། ཡོན་བདག་ལ་དཔོན་སློབ་ནས་བཀོད་པ་ཐུས་ཤོར་མེད་པ་
དགོས་ཞེས་བཀའ་རྒྱ་ངོ་མ་ཕྱག་ཐམ་གནང་བའི་ཚུལ་ཙམ་ལས་ལྗོངས་འདིར་
བསྟན་འགྲོའི་མཛད་ཕྱོགས་སྐོར་ཁུངས་སུ་ཆེ་བ་ཞིབ་པར་མི་གསལ་བས་འདི་
ཙམ་ལས་མ་སྤྲོས་སོ། །མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་པའི་
རྣལ་འབྱོར་མཆེད་བཞི་བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་
གསར་གཞོན་ནུའི་དགའ་སྟོན་ལས། ལྷ་བཙུན་ཀུན་བཟང་རྣམ་རྒྱལ་སྐུ་ཕྲེང་
1 རབ་བྱུང་བཅུ་གསུམ་པའི་མེ་ལུག ཕྱི་ལོ་(1787AD) ནང་གཡང་སྒང་དུ་ཞབས་བསྐྱོད་ནས་བཀྲ་
ཤིས་ཆོས་སྡིངས་དགོན་ཆགས་བཏབ་པ་དེང་སང་དགེ་འདུན་བཅུ་ཕྲག་བརྒྱད་ལས་ཐལ་བ་བཞུགས། སྐུ་
ཕྲེང་དྲུག་པ་ས་སྐྱར་བལྟམས་པ་ཀུན་དགའ་ཆོས་ཉིད་ཀྱི་གསེར་གདུང་དེང་སང་དོ་ལུང་རིག་འཛིན་མཆོག་
སྒྲུབ་གླིང་དགོན་དུ་བཞུགས།
194



རིམ་ བྱོན་ རྣམས་ ཀྱིས་ སྦས་ཡུལ་འབྲས་མོ་ལྗོངས་ འདིར་ སྔ་འགྱུར་བཀའ་
གཏེར་གྱི་བསྟན་པར་ཕྱག་རྗེས་ཆེ་ཚུལ་བཤད་པའི་ལེའུ་སྟེ་བཞི་པའོ།།
195



༄༅། ལེའུ་ལྔ་པ་ཆོས་རྒྱལ་ཕུན་ཚོགས་རྣམ་རྒྱལ་གྱི་
གདུང་རབས་བཤད་པ།
དེ་ལ་ལུང་ཟིན་སྤྲུལ་པའི་རྣལ་འབྱོར་མཆེད་བཞི་ལས། མཁའ་སྤྱོད་
སྤྲུལ་པའི་འབྲས་མོ་གཤོངས་གླིང་ཡངས་པར་ ཆབ་སྲིད་ལུགས་གཉིས་ཀྱི་
མངའ་དབང་བསྒྱུར་བ་ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་ཞེས་མཚན་སྙན་
གྱི་གྲགས་པ་སྲིད་ན་མངོན་པར་མཐོ་བ་དེ་ཉིད་ཀྱི་ཕྱག་རྗེས་བཀའ་དྲིན་ཆེ་
ཚུལ་སྐོར་བཤད་ པ་ལ། ཐོག་མའི་གདུང་རབས་ཇི་ལྟར་མཆེད་ཚུལ་དང༌།
ཆོས་རྒྱལ་ཉིད་ཀྱི་མཛད་པ་དང༌། དེ་རྗེས་ཆོས་རྒྱལ་རིམ་བྱོན་འགའི་ཕྱག་
རྗེས་བཤད་ པ་ དང་ གསུམ་ལས། དང་པོ་ནི། ཆོས་རྒྱལ་འདིའི་ཐོག་མའི་
གདུང་རྒྱལ་པོ་ཨིནྡྲ་བྷོ་དྷིའི་བརྒྱུད་པ་ལས་མཆེད་ཅེས་གསལ་བ་ལྟར། རྒྱ་
གར་འཕགས་ཡུལ་དུ་རྒྱལ་པོ་ཨིནྡྲ་བྷོ་དྷི་ལ་ནང་གསེས་གསུམ་སྟེ། ཆེ་བ་འདི་
སྟོན་པས་དཔལ་གསང་བ་འདུས་པའི་དཀྱིལ་འཁོར་དུ་དབང་བསྐུར་བ་མཛད་
པས་རྟོགས་གྲོལ་དུས་མཉམ་དུ་གྱུར་ནས་འཇའ་ལུས་སུ་གཤེགས། འབྲིང་
སྟོན་པས་མདོ་རྒྱུད་དུ་མ་ནས་ལུང་བསྟན་པའི་ལས་ཅན་རྒྱལ་པོ་ཛཞེས་རྒྱ་
གར་ཤར་ཕྱོགས་ཟ་ཧོར་གྱི་རྒྱལ་ཁམས་ལ་དབང་བསྒྱུར། གསང་སྔགས་སྔ་
འགྱུར་ནང་རྒྱུད་སྡེ་གསུམ་ལས། དཔལ་མ་ཧཱ་ཡོ་གའི་རྒྱུད་རྣམས་རྒྱལ་པོ་
འདིའི་ཕོ་བྲང་གི་སྟེང་དུ་བབས། རྡོ་རྗེ་སེམས་དཔའ་ཞལ་མཐོང་གི་ལེའུ་དང་
ཕྱག་ན་རྡོ་རྗེའི་སྐུ་ལ་བརྟེན་ནས་ཟླ་བ་བདུན་ཉམས་སུ་བླང་བས་དཔལ་རྡོ་རྗེ་
སེམས་དཔའི་ཞལ་མཇལ་དབང་བསྐུར་ནོད་པས་གླེགས་བམ་གྱི་བརྡ་དང་
196



དོན་མ་ལུས་མཁྱེན་པར་གྲགས། དེ་ལ་སྲས་ཤ་ཀྲ་པུ་ཏྲ། ན་ག་པུ་ཏྲ། གུ་ཧྱ་པུ་
ཏྲ་སྟེ་གསུམ་ཡོད་པ་ལས། ཆེ་བ་འདི་ལ་ཨིནྡ་བྷོ་དྷི་ཆུང་བར་བཞེད་པས་
གདུང་རྒྱུད་ཞིག་ ཁ་འཐོར་བའི་ཚུལ་དུ་བསིལ་ལྡན་ལྗོངས་ཀྱི་ཤར་ཕྱོགས་
ཁམས་མི་ཉག་ཏུ་གཏན་ཆགས་ནས་རིམ་པར་ཡུལ་དེ་མངའ་ཞབས་སུ་བསྡུས།
སྐལ་བཟང་བློ་ལྡན་གྱིས། ཡུལ་འདིར་ཆོས་སྲིད་རྒྱལ་སྲིད་གཉིས་སྐྱོངས་བའི།
ལས་ལྡན་མི་རིགས་སྣ་ཚོགས་འོང་གསུངས་པའི། །སྡོང་ལྷ་རུ་སྟེ་སྟེང་ཕྱོགས་
ལྷ་ནས་བབས། །ནང་ཚན་རྒྱ་གར་ཤར་ཕྱོགས་རྒྱལ་ཕྲན་གྱི། །བརྒྱུད་ལས་
འོང་སྟེ་ཁམས་ཕྱོགས་མི་ཉག་རིགས། །ཨའོ་སྡོང་གི་བརྒྱུད་དུ་འབྱོར་བ་ཡིན།
ཞེས་གསུངས། དེ་ནས་རྒྱལ་ཐོག་བདུན་གྱི་བར་ཡུལ་དེར་ཆབ་སྲིད་ཆོས་ ་
བཞིན་བསྐྱངས། རྒྱལ་རབས་ལྔའམ་ཉེར་ལྔ་ཡིན་པར་ཡང་བཤད། རྒྱལ་པོ་
འདི་ཡིན་གྱི་མཚན་མི་གསལ་ཡང་ཆོས་རྗེ་ས་པཎ་ཀུན་དགའ་རྒྱལ་མཚན་ཡང་
དབུ་བླར་གྱུར། ཆོས་རྗེ་ས་པཎ་གྱིས་གུ་རུ་དྲག་པོའི་ཕྱག་མཚན་སྡིག་པ་རྭ་
དགུ་ཅན་ཞིག་གཏེར་ལས་བཞེས་ཏེ་རྒྱལ་པོར་ཕུལ། མངའ་ཐང་དབྱར་མཚོ་
བཞིན་དུ་རྒྱས་པས་མདོ་ཁམས་ཧྲིལ་པོ་དང་རྒྱ་ནག་ཕལ་ཆེར་ལ་དབང་སྒྱུར་
བར་གྲགས། ནང་གི་མཐའ་མའི་རྒྱལ་པོ་ཞིག་ཨོ་རྒྱན་དུས་གསུམ་མཁྱེན་པའི་
ལུང་བསྟན་བཞིན་ཡབ་ཡུམ་འབངས་འཚོ་བཅོ་བརྒྱད་དབུས་གཙང་དག་པའི་
ཞིང་དུ་ཞབས་བཏེགས། ལྷ་སར་ཇོ་བོ་ཡིད་བཞིན་ནོར་བུའི་དྲུང་ཕྱག་མཆོད་
ཐུགས་སྨོན་མཛད་སྐབས། ཇོ་བོ་ཤཱཀྱ་མུ་ནེ་གསུང་བྱོན་ཏེ། བུ་མི་ཉག་གནམ་
ཐེ་དཀར་པོ་ མ་ལགས་བསམ། །མཚོ་སྐྱེས་པདྨས་བྱིན་རླབས་པའི། །སྦས་
197



ཡུལ་འབྲས་ལྗོངས་ལྷོ་ནུབ་མཚམས།། རྣལ་འབྱོར་མཆེད་བཞི་འཛོམས་པའི་
དུས་ལ་་བབས། ས་སྐྱའི་ལམ་བརྒྱུད་མྱུར་བར་སོང་། །ཞེས་ལུང་བསྟན་པ་
བཞིན་ཕྱི་ལོ་(1268 A.D) ཆིག་སྟོང་ཉིས་བརྒྱ་དྲུག་བཅུ་རེ་བརྒྱད། རབ་བྱུང་
ལྔ་པའི་རྣམ་བྱུང་ཞེས་པ་ས་ཕོ་འབྲུག་ལོར་དཔལ་ས་སྐྱའི་གདན་ས་ཆེན་པོར་
ཞབས་སོར་འཁོད། དེ་སྐབས་ས་སྐྱར་དཔོན་ཆེན་ཤཱཀྱ་བཟང་པོས་ས་སྐྱའི་ལྷ་
ཁང་ཆེན་མོ་ཐོག་མར་རྨང་གཞི་གདིང་བ་དང་དུས་མཚུངས། དེ་ལ་ས་ཆེན་
གོང་མ་ལྔའི་ཡ་གྱལ་འགྲོ་མགོན་ཆོས་རྒྱལ་འཕགས་པ་རིན་པོ་ཆེ་ཕྱི་ལོ་(1235
A.D)ཆིག་སྟོང་ཉིས་བརྒྱ་སོ་ལྔ། རབ་བྱུང་བཞི་པའི་མྱོས་བྱེད་ཅེས་པ་ཤིང་མོ་
ལུག་ལོར་སྐུ་འཁྲུངས། དགུང་ལོ་དགུ་པར་ཁུ་བོ་ཆོས་རྗེ་ས་པཎ་གྱི་ཕྱག་ཕྱིར་
རྒྱ་ནག་ཕྱོགས་ཆིབས་བསྒྱུར་མཛད། ས་པཎ་གྱི་དྲུང་ནས་དགེ་ཚུལ་གསན་ཏེ་
ཉེར་གཅིག་པར་མདོ་ཁམས་སུ་མཁན་པོ་གྲགས་པ་སེང་གེ་ལས་བསྙེན་པར་
རྫོགས། ཕྱི་ལོ(1265 A.D)ཆིག་སྟོང་ཉིས་བརྒྱ་དྲུག་བཅུ་རེ་ལྔ་པ། ཤིང་མོ་
གླང་ལོར་དཔལ་ས་སྐྱའི་གདན་སར་ཞབས་པད་བསྐྱོད། སྐོར་ཞིག་འཕགས་
པ་སྐུ་འཁོར་འགའ་ལྷ་ས་བརྒྱུད་དབུས་གྱེར་སྟོད་ཀྱི་ལྷ་ཁང་མཇལ་ཁ་མཛད་
སྐབས། ཞལ་ནས། མི་ ལ་ ཉེ་ གནས་ གོ་ ཆོད་འདི་འདྲ་ཞིག་བྱུང་འདུག་
གསུངས་པ་དཔོན་ཆེན་ཤཱཀྱ་བཟང་པོས་གསན། དཔལ་ས་སྐྱར་ཕེབས་ནས་
བོད་ཁྲི་འཁོར་བཅུ་གསུམ་གྱི་འུལ་མི་བསྐུལ་ཏེ་དབུས་གྱེར་སྟོད་ཀྱི་ལྷ་ཁང་
ལས་ཆེ་བ་ཞིག་བཞེངས་རྩིས་ཀྱིས་དབུ་བཙུགས་ཏེ་མ་གྲུབ་པའི་སྔོན་དཔོན་
ཆེན་ཤཀ་བཟང་ཞིང་ཁམས་འཕོས། ནང་ཆེན་ཀུན་དགའ་བཟང་པོ་དཔོན་
198



，
ཆེན་གྱི་གོ་སར་ཕེབས་ཏེ་ལྷ་ཁང་གི་འཕྲོ་དང་ཕྱིའི་ལྕགས་རི་བཅས་གེགས་
མེད་དུ་གྲུབ། ལྷ་ཁང་གི་ཨར་ལས་ཐོག་མའི་སྐབས་འབྲོང་གིས་འདྲེན་པའི་ཀ་
ཆེན་བཞི་སུས་ཀྱང་སློང་མ་ནུས་པར་མི་ཉག་རྒྱལ་པོའི་སྲས་སྐུ་བགྲེས་པས་
བསླངས་ པས་ གྱད་ པ་ འབུམ་ གྱི་དོད་ འདུག་ གསུངས་པས་མཚན་ གྱད་པ་
འབུམ་བསགས་ཞེས་དེ་ནས་ཐོགས། རེ་ཞིག་ས་སྐྱར་བཞུགས་ཏེ་ས་སྐྱའི་རྗེ་
བཙུན་ཇོ་མོ་གུ་རུ་ཁབ་ཏུ་བཞེས་པའི་ཤེས་རབ་སྒྲོལ་མར་མཚན་ཐོགས། ལྷ་
ཁང་གི་ཀ་བ་མིང་ཆེན་བཞི་པོ་ཡང་ཀོང་ཡུལ་ནས་དཀར་པོ་འཛུམ་ལེགས། རྨ་
ཆུ་ནས་སེར་པོ་འཛུམ་ལེགས། བལ་ཡུལ་ངོས་གནས་རྣམ་ནས་དམར་པོ་
བཀྲག་བཟང་། ལ་དྭགས་ནས་ནག་པོ་ཀུན་ཤེས་ཏེ་བཞི་པོ་ཡུལ་སོ་སོ་ནས་
འབྲོང་གིས་འཐེན་ཞེས་གྲགས། ཕྱི་ལོ་(1269 A.D)ཆིག་སྟོང་ཉིས་བརྒྱ་རེ་
དགུ། རབ་བྱུང་ལྔ་པའི་ས་མོ་སྦྲུལ་ལོར་འཕགས་པ་རིན་པོ་ཆེ་སླར་ཧོར་ཡུལ་
དུ་ཆིབས་བསྒྱུར་མཛད། གྱད་པ་འབུམ་བསགས་སྐུ་འཁོར་ས་སྐྱ་ནས་རིམ་གྱི་
ཕེབས་ཐོན་གྱིས་ སྤག་ཤི་ཟེར་བའི་ས་གནས་སུ་སྤག་ཤི་དགོན་ཆགས་བཏབ་
1 མི་ཉག་ཨ་ར་བ་ཞེས་པ་མི་ཉག་རྒྱལ་པོའི་རིགས་ལས་མཆེད་པའི་སྤུན་གསུམ་སྟོད་དུ་བྱུང་བ་ནི་གཡས་
རུ་བྱང་བ། རོང་ཁའི་དཔོན་པོ། མེ་ཉག་འདུལ་བ་སེང་གེ་རྣམས་ཡིན། འདུལ་བ་སེང་གེ་ལ་བུ་རུས་དང་རྒྱུ་
སྐར་གྱི་རྟེན་འབྲེལ་ལས་བཏགས་པ་ཨ་ར་སྨིན་དྲུག་བྱ་བ་ཞིག་བྱུང་། དེས་སྟོད་ཕྱོགས་སུ་ཉམས་ཐག་ཀུན་
ལ་བུ་ལྟར་བསྐྱངས་པས་དམངས་ཀྱི་དཔོན་དུ་གྱུར་བའི་གདུང་རབས་དུ་མའི་མཐར་ཨ་ར་རབ་བྱམས་པ་
སོགས་འཆད་ཉན་ནུས་པའི་བཤེས་གཉེན་ཀྱང་མང་དུ་བྱོན། དེའི་གདུང་རབས་ལས་མཆེད་པ་བཀྲ་ཤིས་
ཕན་དར་བ་ལ་ཕྱི་ལོ་(1692AD)རབ་བྱུང་བཅུ་གཉིས་པའི་ཆུ་སྤྲེལ་ལོར་དིང་རི་བ་འཆི་མེད་བློ་གྲོས་
བརྟན་པ་འཁྲུངས་ཞེས་ལོ་ཆེན་གྱི་མཛད་པའི་དིང་རི་བའི་རྣམ་ཐར་ཡོན་ཏན་རབ་གསལ་ལས་གསལ་བ་
འདི་ཡང་གྱོད་པ་འབུམ་བསགས་ཀྱི་ཡབ་མཆེད་ཡིན་ནམ་ཁུངས་སུ་ཆེ་བའི་ཡིག་ཆ་དང་བསྟུན་ནས་དཔྱད།
199



，
，
སྟེ་དགེ་འདུན་བཞི་བརྒྱར་ཉེ་བ་བཞུགས། མི་ཉག་རྒྱལ་པོའི་སྲས་ཞིག་རབ་ཏུ་
བྱུང་སྟེ་དགོན་དེའི་བླ་མར་མངའ་གསོལ། ཕག་རིར་བཞུགས་སྟན་ཆགས་ནས་
བསམ་གྲུབ་ལྷ་ཁང་བཞེངས། གྱད་པ་འབུམ་བསགས་ཀྱི་ཡབ་མི་ཉག་རྒྱལ་པོ་
དེར་དགུང་དུ་གཤེགས། ཁང་བུར་ཞབས་དྲུང་ལྷ་རིགས་དང་ ཡོན་མཆོད་
མཇལ་ནས་གསོན་དབང་དང་དགོངས་རྫོགས་མཆོད་འབུལ་ཟབ་རྒྱས་གནད་
སྨིན་དུ་མཛད། གྱད་པ་འབུམ་བསགས་ཀྱི་སྐུ་མཆེད་སེ་ཤིང་། བཙན་སྡོང༌། །
དཀར་ཚོགས་གསུམ་ལྷོ་འབྲུག་ཧད་ཟེར་བའི་ཕྱོགས་སུ་ཆིབས་ཞལ་བསྒྱུར།
དེ་ལ་ཧད་ཞེས་གྲགས་པའི་རྒྱུ་མཚན་ཡང་། འཕགས་མཆོག་ཕྱག་ན་པདྨ་མི་
རྗེའི་རྣམ་པར་བྱོན་པ་ཆོས་རྒྱལ་སྲོང་བཙན་སྒམ་པོ་མཐའ་འདུལ་གྱི་ཆེད་སྐུ་
དངོས་ རྫུ་ འཕྲུལ་ གྱིས་ལྷོ་འབྲུག་ ཕྱོགས་སུ་ཞབས་བཅགས། འབུམ་ཐང་
བྱམས་པ་ལྷ་ཁང་དང༌། སྤ་གྲོ་སྐྱེར་ཆུའི་ལྷ་ཁང་བཞེངས། དམ་པའི་ཆོས་ཀྱི་
སྲོལ་ཐོག་མར་གཏོད་པའི་བཀའ་དྲིན་མཛད། དེ་སྐབས་ཧད་ཀྱི་ལྷ་ཁང་དཀར་
ནག་གཉིས་པོ་བཞེངས་པར་ གྲགས་ཏེ། ཆོས་ཀྱི་རྒྱལ་པོའི་རྫུ་འཕྲུལ་གྱིས་
ཕུག་རོན་དཀར་ནག་གཉིས་སྤྲུལ་ཏེ་ལྷོ་རོང་དུ་བཏང་བ་ལས་ལྷ་ཁང་དཀར་
ནག་ གཉིས་ སྤྲུལ་ པས་བཞེངས། ཞེས་དང༌། ལ་ལས་དེ་གའི་ཁྱུང་བདུད་
གནས་སུ་གྲགས་པའི་རི་འབུར་གསུམ་ལས་མི་ཁ་ཤས་ཧད་ཀྱིས་འཐོན་ནས་
ཉིན་གཅིག་ལ་ལྷ་ཁང་དཀར་ནག་གཉིས་བཞེངས་པས། རི་ལ་མི་རི་སྤུན་
གསུམ་དུ་གྲགས་པ་དང༌། ཡུལ་གྱི་མིང་ལའང་ཧད་ལུང་དུ་གྲགས་སོ།།
1འབྲས་ལྗོངས་རིགས་རུས་གཙོ་ཆེ་འབངས་འཚོ་བརྒྱད་དམ་འབེབས་མཚན་བརྒྱད་ཀྱི་ཡ་གྱལ་དཀར་
ཚོགས་པ་འདི་ལས་མཆེད་པ་ཡིན་ནམ་དཔྱད་པར་བྱའོ། །
200



ཧད་ཡུལ་སྐད་དང་འབྲས་ལྗོངས་པའི་སྐད་ཤིན་ཏུ་མཐུན་པས་ཡུལ་དེའི་མི་
རིགས་སུ་མི་ཉག་རྒྱལ་པོའི་གདུང་བརྒྱུད་ཡོད་པར་སྨོས་ཅི་དགོས། གྱད་པ་
འབུམ་བསགས་རིམ་བཞིན་གྲོ་མོ་ཁང་ཆུང་དང་། ཆུ་མོ་གཤོངས་བརྒྱུད་ཆུ་
འབིར་བརྩེགས་ཁང་ཞིག་བཞེངས་ནས་ལོ་གསུམ་ཙམ་བཞུགས། འདི་སྐབས་
ལྷོ་འབྲུག་ཕྱོགས་ནས་གྱད་པ་ངག་དབང་དཔལ་འབར་ཆུ་འབིར་ཆེད་ཕེབས་
ཀྱིས་འབུམ་བསགས་དང་ལྷན་དུ་གྱད་ཀྱི་རྩལ་ ྋགྲན་ཚུལ་ལོ་རྒྱུས་ངོ་མཚར་
ཅན་ཞིག་ཡོད་ཀྱང་འདིར་མ་སྤྲོས་པས་རྒྱལ་རབས་དྭངས་ཤེལ་མེ་ལོང་ལ་
སྤྱན་ཟུར་ཕྱོགས་པར་མཛོད། ྋསྐལ་བཟང་བློ་ལྡན་གྱིས། སྤུན་མཚན་ནང་
ནས་ལས་འབྲེལ་སྨོན་ལམ་མཐུན། །ཁམས་ནས་ཐོན་ཏེ་ལྷ་ལྡན་དབུས་སུ་
འབྱོར། །གནས་རྣམས་མཇལ་ཤིང་རིམ་གྱིས་ལམ་རྣམས་བཤགས། །གྲོ་མོ་
ལུང་སླེབས་རེ་ཞིག་ངལ་གསོ་རྟེན། །ཡར་འབྲོག་སྒང་བརྒྱུད་འོང་སྟེ་རྒྱང་རྩེར་
འབྱོར། །དེ་ནས་རིམ་བཞིན་ལམ་བརྒྱུད་ཕག་རིར་སླེབས། །ཁང་བུར་ཞབས་
དྲུང་ལྷ་ རིགས་ཡོན་མཆོད་མཇལ། །གསོན་དབང་ཤིན་ཆོག་རིགས་རྣམས་ ་
རིམ་གྱིས་སྐྱངས། གནས་ཀྱི་ཕྱི་སྒོ་གྲོ་མོ་ཁང་ཆུ་ནས། །ཆུ་མོ་གཤོངས་དང་ཆུ་
འབིར་རིམ་ཆགས་ཏེ། །ཆུ་འབིར་རེ་ཞིག་སྡོད་ཀྱང་སྲིད་མ་འཕེལ། ཞེས་
1 ནུབ་འབྲས་ལྗོངས་ཕྱོགས་ཡོད་པའི་ཧད་པའི་རིགས་ཀྱང་འབུམ་བསགས་བརྒྱུད་པ་ཡིན་མིན་དཔྱད་
གཞི་དང༌། ཡིན་ཚེ་ཡུལ་ཐོན་པ་དང་ཧད་པ་གཉིས་ཀྱི་རིགས་རུས་གཅིག་པར་གོ་
2 ལྕམ་ཡེ་ཤེས་སྒྲོལ་མའི་རྒྱལ་རབས་དྭངས་ཤེལ་མེ་ལོང་ལས་གསལ། 3རྒྱལརབས་འདི་ཕྱི་ལོ་
(1657AD) ཆིག་སྟོང་དྲུག་བརྒྱ་ང་བདུན། རབ་བྱུང་བཅུ་གཅིག་པའི་གསེར་འཕྱང་ཞེས་པ་མེ་མོ་བྱ་
ལོའི་ནང་འབྲས་ལྗོངས་མཁས་དབང་སྐལ་བཟང་བློ་ལྡན་གྱིས་བཀྲ་ཤིས་སྡིངས་ཀྱི་བྱང་ངོས་ལ་གསོ་བཀྲ་
ཤིས་དཔལ་འབྱོར་རྫོང་དུ་མཛད་པར་གསལ།
201



གསུངས། གྱད་པ་འབུམ་བསགས་ཆུ་འབིར་བཞུགས་རིང་སྲིད་མ་འཕེལ་བས་
ལྷ་བླའི་ལུང་དོན་བཞིན་མཁའ་སྤྱོད་དཔལ་གྱི་འབྲས་མོ་གཤོངས་སུ་ཕེབས་
བཞེད་ཀྱིས་དཔོན་གཡོག་བཅུ་བདུན་ཙམ་གྱ་ནོམ་པའི་དངོས་པོའི་རིག་བྱེད་
མང་པོ་བཅས་བཙོ་ལའི་ལམ་བརྒྱུད། ས་བརྟག་ལ། སེང་ལྡིང་ལོང་བཙུགས་
སུ་ཕེབས་འཐོན་གྱིས་རིང་ཙོམ་ལར་ལྗོངས་འདིའི་མོན་གྱི་གཙོ་རྗེ་ཐེ་ཀོང་ཏེག་
དང་ཉུ་ཀོང་ངལ་ཞེས་གྲགས་པའི་སྟངས་དཔྱལ་གཉིས་དང་གསེར་ཞལ་ཐོག་
མར་མཇལ། སྲིད་ན་རིན་ཐང་བྲལ་བའི་བདོག་པའི་རིགས་དུ་མ་མདུན་དུ་
བསྟར་ནས་ལུང་དོན་བཞིན་སྲས་ཀྱི་དངོས་གྲུབ་ཞུས་ཏེ་གྱད་པ་དཔོན་གཡོག་
སླར་ཆུ་འབིར་ཆིབས་ཞལ་བསྒྱུར། མི་རིང་བར་ལྕམ་ཇོ་མོ་གུ་རུའམ་ཤེས་རབ་
སྒྲོལ་མའི་ལུས་ལ་མངལ་ཆགས་ཏེ་སླར་འབྲས་ལྗོངས་སུ་ཕེབས་པའི་ལ་རྒྱབ་
བྲག་ཕུག་ཏུ་ སྲས་ཞིག་འཁྲུངས་ པའི་མཚན་ལ་ བྲག་བཙན་ དར་པ་ཞེས་
ཐོགས། རིང་ཙོམ་དུ་མོན་རྗེ་ཡབ་ཡུམ་གཉིས་ལ་བཀའ་དྲིན་ལེགས་གསོའི་
གཏང་རག་ཟབ་རྒྱས་མཛད། མཁའ་སྤྱོད་དཔལ་མོའི་ལྗོངས་འདིར་ལྷོ་མོན་མི་
རིགས་འབྲལ་མེད་གཅིག་གྲོགས་གཅིག་གིས་མཛད་རྒྱུའི་ཞལ་བཞེས་གནའ་
1 འབྲས་ལྗོངས་རྒྱལ་རབས་ལས་སྲས་གསུམ་འཁྲུངས་ཏེ་ཡབ་སྲས་དྲི་བ་དྲི་ལན་གྱི་རྒྱུ་མཚན་དང་བཅས་
པའི་སྐྱ་བོ་རབ། གླང་རྨོ་རབ། མི་དཔོན་རབ་ཏེ་སྐུ་མཆེད་གསུམ་ལས་མཐའ་མ་འདི་ལས་འབྲས་རྒྱལ་
རིམ་པར་མཆེད་ཅེས་གསལ་ཀྱང་དཔྱད་གཞི་ལས་ངེས་འདྲོངས་མ་མཆིས།



དམ་གྱི་དཔང་པོར་བྲག་བཙན་དར་པས་ཕ་མེས་ཀྱི་འགོ་བའི་ལྷ་དང་གནས་
ཡུལ་གཞི་བདག་གཉེན་པོ་དང་། མོན་རྗེ་ཏེག་གིས་མོན་ལྷ་ཡོངས་རྫོགས་ །
དཔང་པོར་གསོལ་ནས་གནའ་ཆེན་རྒྱབ། དེང་སང་གནས་དེར་ག་བྷི་ལོང་
བཙུགས་ཞེས་གྲགས་སོ། །དེ་ལྟར་ “བྲག་བཙན་དར་པ་ལ་སྲས་གསུམ་སྟེ་ཆེ་
བ་རྡོ་ རྗེ་ དཔལ། འབྲིང་བ་རྟ་ཐུབ་དར། ཆུང་བ་གྱད་ པོ་ གཙང་བསྐོར་བ་
བཅས་འཁྲུངས། རྟ་ཐུབ་དར་ལ་སྲས་གུ་རུ་བཀྲ་ཤིས། ཉི་མ་རྒྱལ་པོ། ཚེ་
བརྒྱུད་དར་པ། ཞང་པོ་དར་དང་བཞི་འཁྲུངས། གུ་རུ་བཀྲ་ཤིས་ལ་སྲས་ཇོ་བོ་
ནག་པོའམ་ལ་སྟོད་དཔལ་བཟང་ངམ་གའོ་གྲགས་པ། དབང་ཆེན། ལ་གསོ་
པ། ལིང་གཏམ་ཞལ་ངོའི་ཇོ་བོ། རྟ་མགྲིན་གྲགས་པ་སྟེ་ལྔ་འཁྲུངས་པ་ལས་
མཐའ་མ་འདིའི་བརྒྱུད་པ་མི་བཞུགས། ༸ཇོ་བོ་ནག་པོའམ་ལ་སྟོད་དཔལ་
བཟང་ལ་སྲས་ཨ་དར་དང་གཅིག་རྒྱལ་ཏེ་གཉིས་འཁྲུངས། དེ་ལ་སྤྱད་པ་
འབུམ་བསགས་ཀྱི་སྲས་བྲག་བཙན་དར་པ་ནས་བཟུང་མཁའ་སྤྱོད་དཔལ་རི་
འབྲས་མོ་གཤོངས་ཀྱི་ཤར་ཕྱོགས་སྒང་ཏོག་ཟིལ་གནོན་རྩེར་བཞུགས་སྟན་
1དེ་ནས་བཟུང་ལོ་ལྟར་གྱི་ཟླ་བ་བདུན་པའི་ཚེས་བཅོ་ལྔའི་ཉིན་བན་དང་བོན་གཉིས་ཀས་གསོལ་མཆོད་
ཀྱི་རྒྱུན་ཚུགས་པ་འདི་ལ་དཔང་ལྷ་གསོལ་ཞེས་ལྗོངས་འདིའི་མཐུན་མིན་གྱི་དུས་ཆེན་ཞིག་ཏུ་ངོས་འཛིན།
2རྒྱལ་རབས་ལས། འབུམ་བསགས་ཀྱི་སྲས་མི་དཔོན་རབ་ལས་ཞང་པོ་དར། ཚེས་བཅུ་དར། ཉི་མ་རྒྱལ་
པོ། གུ་རུ་བཀྲ་ཤིས་ཏེ་བཞི་པོ་མིང་ཐོགས་པའི་རྒྱུ་མཚན་དང་བཅས་གསལ་བ་མི་ཐོག་གཅིག་ཆད་པའི་
སྐྱོན་སྣང་བས་དཔྱད་པར་འོས། 3རྒྱལ་རབས་ལས། གུ་རུ་བཀྲ་ཤིས་ཀྱི་སྲས་ཇོ་བོ་ནག་པོ། དེའི་སྲས་ཇོ་
བོ་ཨ་ཕག དེའི་སྲས་གུ་རུ་བསྟན་འཛིན། དེའི་སྲས་ཕུན་ཚོགས་རྣམ་རྒྱལ་ཡིན་པར་གསལ་བས་མི་ཐོག་
གཅིག་ལྷག་
203



ཆགས། མངའ་ཐང་ཇེ་མཐོར་སོང་ནས་ལྗོངས་འདི་ཕལ་ཆེར་དབང་བསྒྱུར་
བས་གདུང་བརྒྱུད་རིམ་བྱོན་ལ་ཞལ་ངོ་ ཞེས་མཚན་གྲགས་སོ།།
སྐལ་བཟང་བློ་ལྡན་གྱིས། འདི་ྋནས་མོན་ཡུལ་སེང་ལྡིང་བྱ་བ་ན། མོན་པ་
ཏེག་ངལ་བཟའ་ཚང་ཡོད་པ་ཡིན། །སྲིད་ཀྱི་རྟེན་འབྲེལ་འགྲིག་ཐབས་ཤེས་
ཟེར་ཐོས། །ཀུན་གྱི་སྤྱི་མིང་གྱད་པ་འབུམ་བསགས་ཀྱིས། ཆས་འོང་མོན་
ཡུལ་སླེབས་འཕྲལ་མོན་དང་འཕྲད། །མོན་པས་དོན་བྱེད་ཅི་ཡིན་དྲི་བ་བྱས།
གྱད་པས་མོན་པའི་གཏམ་ལན་བཏབ་པ་ནི། །སེང་ལྡིང་ཡུལ་དུ་ཏེག་ངལ་བྱ་
བ་ཡོད། །དེ་ཡི་སར་འགྲོ་གར་ཡོད་ཤེས་བསམ་དྲིས། །མོན་པས་དེ་ནི་ཤེས་
སོ་ཟེར་ནས་སོང་། །སྤྱད་པས་མོན་པའི་རྗེས་སུ་སྙེགས་སོང་བས། །ཁྱིམ་སར་
འབྱོར་སྐབས་ཏེག་ངལ་ཡིན་པར་འདུག །ནང་དུ་བོས་ནས་ཆང་སྦྱིན་གཏམ་
དྲིས་བྱུང་། །གྱད་ཀྱིས་ལན་བཏབ་བདག་ལ་སྲིད་མ་འཕེལ། །སྲིད་ཐབས་
རྟེན་འབྲེལ་ཁྱེད་ཀྱིས་ཤེས་ཟེར་བས། །འོང་་བའི་དོན་ནི་དེ་ཡིན་སྲིད་འཕེལ་
གྱི། །བཅོས་ཐབས་གང་ཤེས་ཁྱེད་ཀྱིས་བྱ་བར་དྲིས། །གྱད་པས་ལབ་པའི་
མོན་གྱིས་ལན་བཏབ་པ། །བུ་ཕོའི་བཅོས་ཐབས་ཤེས་ཟེར་ཁས་ལེན་བྱུང་། །
གྱད་ཀྱིས་ཡར་ལོག་ཡུལ་སླེབས་རེ་ཞིག་ནས། །ཇོ་མོ་གུ་རུའི་ལུས་ལ་སྲིད་
བྱུང་སྟེ། །དེ་ནས་གནས་ཡུལ་གཉག་ནས་ཡུལ་ཐོན་ཏེ། །འོང་བའི་ལམ་བར་
1 འབྲས་ལྗོངས་མི་རིགས་ཞལ་ལྔ་པ་ཞེས་པ་ཞལ་ངོ་དང་གཅིག་པར་གོ་རྒྱུ་ལས་ལོགས་སུ་མི་བསམ།
2རྒྱལ་རབས་མདོར་བསྡུས་བྲིས་མ་འདི་འབྲས་ལྗོངས་རྒྱལ་རབས་ཀུན་གྱི་མ་ཕྱི་ལྟ་བུ་ཡིན་ཞིང་ཚིག་དོན་
གང་ལ་བརྟགས་ཀྱང་ཤིན་ཏུ་ངེས་ཤེས་འདྲོངས་པར་འདུག་པས་ལྗོངས་འདིའི་སྤྱི་ནོར་གལ་ཆེན་ལགས་
པས་ཀུན་ཀྱི་དགོངས་འཇགས་གནང་འོས།
204



ལ་རྒྱབ་བྲག་ཕུག་ཏུ། །བུ་བཙས་ ངལ་བསོས་ཡོང་བས་མོན་ཡུལ་སླེབས།
ཏེག་ངལ་བུ་བཅོས་གཏད་ཅིང་ལེགས་གསོ་བྱས། །ཏེག་གིས་བུ་གསོས་རིག་
བརྒྱུད་མང་རབ་འཕེལ།། ཟེར་ཞིང་ཁོས་ཀྱང་བཟའ་བཏུང་རྒྱས་པར་བྱེད།
མིང་ཡང་བྲག་བཙན་དར་ཞེས་བཏགས་པའོ།། གཉིས་ཀ་ལས་འབྲེལ་ཤུགས་
ཀྱི་ལས་དབང་གིས། །གྱད་པ་འབུམ་དང་ཏེག་གཉིས་གྲོགས་འབྲེལ་བྱུང་། ཕོ་
རིགས་ཐམས་ཅད་བུ་ཡི་ཉེ་བ་ཟེར། །མོ་རིགས་གང་ཡིན་བུ་མོའི་ཉེ་བར་
བཞག །གཉིས་ཀ་འདོད་མཐུན་རོང་ སྤོག་ཡུལ་དུ་ཆགས། །བུ་ཚ་ རིགས་
བརྒྱུད་བར་དུ་འབྲལ་མེད་ཀྱི། །གནའ་ལེན་བཤོམས་འགྲིགས་རྒྱ་རི་གསོན་
པ་བསད། །ནོར་ལུག་རི་དྭགས་ཡང་བསད་ལྤགས་གདན་གཏིང༌། །རྒྱུ་མའི་
ཟར་མ་རྐང་པ་ཁྲག་གཞོང་བཞག །བྲག་བཙན་དར་གྱི་ཕ་མེས་རིགས་བརྒྱུད་
ཀྱི། །ཕོ་ལྷ་དགྲ་ལྷ་འགོ་བའི་ལྷ་ལྔ་དང༌། །གནས་སྲུང་ཡུལ་ལྷ་གཞི་བདག་
དཔང་དུ་བཙུགས། །ཏེག་གིས་མོན་ལྷ་གང་ཡིན་དཔང་དུ་བཙུགས། ལྷོ་མོན་
གཉིས་ཀ་འབྲེལ་བའི་གནའ་ཆེན་རྒྱབ། །བྲག་བཙན་དར་གྱིས་རིམ་གྱི་ཡུལ་
བཅས་ནས། །ཏེག་གིས་རོགས་སུ་ཉེ་བ་འགའ་ཞིག་བཏང་། །སྒང་ཏོག་ཟིལ་
གནོན་རྩེ་ལ་ཡུལ་ཆགས་སོ། །སློབ་དཔོན་ཆེན་པོ་པདྨའི་ལུང་བསྟན་ལ། །མི་
ཉག་ཨ་བོ་གདུང་གི་རིགས་བརྒྱུད་ཀྱིས། །གནས་ཡུལ་ས་འདི་སྐྱོང་བའི་ལུང་
བསྟན་བཞིན། །སྨོན་ལམ་དུས་བབས་མངའ་ཐང་ཇེ་མཐོར་སོང་། དེ་ནས་
ཏེག་གི་ཉེ་རིགས་གང་ཡིན་དང༌། །གཞན་ཡང་ཐབས་ཀྱིས་མཐའ་དག་འཁོར་
དུ་འདུས། །ཐོག་མར་མོན་པའི་ནང་ནས་བློ་འཁྱེལ་བའི། །ནང་ཟན་བུ་དང་
་་༌་
205
205



ཁྱད་མེད་བསམ་ འབར་བྱུང༌། །དེ་ནས་ རིམ་བཞིན་ཁ་གཏད་བྱུང་རིགས་
རྣམས། །བློ་འཁྱེལ་གང་ཡིན་ལ་སོགས་གལ་ཆེ་བའི། །འགོ་འཁྲིད་ལས་
དཔོན་སོ་སོར་བསྐོས་ནས་བཞག །དེ་རྗེས་བཀྲ་ཤིས་སྟེང་ཁའི་མོན་རིགས་
བྱུང་། །སེང་ལྡིང་མོན་པ་རྣམས་ཀྱང་རིམ་གྱིས་འདུས། །ཚང་མར་ལས་བྱེད་
མོན་པ་མིང་བཏགས་སོ། །དེ་ལྟར་བཀའ་བློན་མ་ཡིན་བློ་མ་འཁྱེལ། །གང་
ཡིན་མཐའ་དག་ཚོང་སྐྱེལ་མོན་པ་ཞེས། །ཕྱི་གཡོག་དོས་སྐྱེལ་རྐང་འགྲོས་
དགོས་རིགས་དང༌། །ལག་དོན་བཟོ་ལམ་དབྱར་འཇལ་དགུན་ལོ་གསར།
ཆད་མེད་སྒྲུབ་པའི་ཚོང་ཁྲལ་བསྐོས་ནས་བཞག །ཞེས་གསུངས་སོ།།
༈ ཆོས་རྒྱལ་དང་པོ་ཕུན་ཚོགས་རྣམ་རྒྱལ།
གཉིས་པ་བྱེ་བྲག་ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་གྱི་མཛད་པ་བཤད་པ་
ནི། གཏེར་ཆེན་ཆོས་ཀྱི་རྒྱལ་པོ་རཏྣ་གླིང་པའི་གཏེར་ལུང་ལས། ང་ཡི་སྤྲུལ་པ་
རྣལ་འབྱོར་མཆེད་བཞི་ལས༔ གཅིག་ནི་རི་དྭགས་རྒྱལ་པོ་སེང་གེ་བཞིན༔
སྙིང་སྟོབས་དྲག་པོས་གནས་འདི་འཛིན་པར་བྱེད༔ ཅེས་དང་། གཏེར་བཏོན་
ཤེས་རབ་མེ་འབར་གྱི་འབྲས་མོ་གཤོངས་ཀྱི་ལམ་ཡིག་ལས། རྒྱལ་པོ་བྱང་
ཆུབ་སེམས་དཔའི་སྤྲུལ་པའི་ཕོ་བྲང་འབྲས་མོ་གཤོངས་སུ་བཅས་ཏེ་གདུང་
རབས་གཉིས་སམ་གསུམ་པའི་དུས་སུ༔ སྲས་པོ་གསུམ་གྱི་བར་མ༔ མངའ་
206



བདག་རྒྱལ་པོའི་སྤྲུལ་པ་རྒྱལ་པོ་ཞྭ་བོ་ཆེ་ཞེས་འབྱུང་བ་དང་༔ དེ་བཞིན་དུ་
སྤྲུལ་པའི་སྐྱེས་བུ་བདུན་བྱོན་ཏེ་བར་མ་དེས་བསྟན་པ་ཉི་མ་ཤར་བ་ཙམ་
འབར་ཏེ་གྲུབ་པ་འཇམ་དཔལ་གྱི་སྤྲུལ་པའོ༔ ཞེས་དང༌། པདྨ་གླིང་པའི་
འབྲས་ ལྗོངས་ ལམ་ ཡིག་ལས། འབྲས་མོ་གཤོངས་སུ་ཆོས་རྒྱལ་སྤྲུལ་པ་
གཅིག༔ ཞྭ་བོ་ཆེར་གྲགས་རྒྱལ་པོ་ཁྲིམས་བྱེད་ཅིང་༔ དེ་ནས་རྒྱལ་ཁམས་ཅུང་
ཟད་བདེ་བར་འགྱུརཿ དུས་མཐའ་བྱམས་པའི་བསྟན་པ་འབྱུང་བའི་དུསཿ མི་
ཡི་ས་བོན་དེ་ནས་མཆེད་པར་འགྱུར༔ ཞེས་སོགས་གཏེར་ལུང་དུ་མ་ནས་ལན་
གཅིག་མིན་པར་ཡང་ཡང་བསྔགས་པའི་མེ་ཏོག་འཐོར་བ་ཆོས་ཀྱི་རྒྱལ་པོ་ཕུན་
ཚོགས་རྣམ་རྒྱལ་ནི། ཕྱི་ལོ་(1604 A.D)ཆིག་སྟོང་དྲུག་བརྒྱ་བཞི། རབ་བྱུང་
བཅུ་པའི་ཁྲོ་མོ་ཞེས་པ་ཤིང་མོ་འབྲུག་གི་ལོར་ཡབ་ཞལ་ངོ་ཨ་དར་གྱི་སྲས་སུ་
སྒང་ཏོག་ཟིལ་གནོན་རྩེའི་རྫོང་དུ་སྐུ་འཁྲུངས། ཞལ་ངོ་ཨ་པ་རྡོ་རྗེ་ཞེས་མཚན་
དུ་གྲགས། ཕྱི་ལོ་(1642 A.D)ཆིག་སྟོང་དྲུག་བརྒྱ་ཞེ་གཉིས། རབ་བྱུང་བཅུ་
གཅིག་པའི་ཆུ་རྟ་ཟླ་བ་བརྒྱད་པའི་ཚེས་གསུམ་ལ་མངའ་བདག་སེམས་དཔའ་
ཆེན་པོ་ཕུན་ཚོགས་རིག་འཛིན་ཡབ་སྲས་མཁའ་སྤྱོད་སྤྲུལ་པའི་ཕོ་བྲང་འབྲས་
མོ་ གཤོངས་ཀྱི་ནོར་འཛིན་གྱི་ལྟེ་བ་གཡུག་བསམ་ནོར་བུ་ སྒང་དུ་ཞབས་
མཐིལ་ གསེར་ གྱི་ འཁོར་ ལོ་ བསྐྱོད། གྲུབ་ཆེན་ དོན་ འགྲུབ་ དཔལ་བཟང་
སོགས་དཔོན་གཡོག་འགའ་ཞིག་སྒང་ཏོག་ཕྱོགས་སུ་ཆེད་མངགས་མཛད་
207



ནས་ཞལ་ངོ་ཨ་པ་རྡོ་རྗེ་གདན་ཞུས། ཡུག་བསམ་ཐང་དུ་དཔལ་རི་གཉིས་པ་
འབྲས་མོ་གཤོངས་གླིང་ཡངས་པར་ཆབ་སྲིད་ལུགས་གཉིས་ཀྱི་ལམ་སྲོལ་
བཟང་ པོས་ མངའ་ དབང་ བསྒྱུར་ བའི་ ཐོག་མའི་ རྒྱལ་ པོར་ མངའ་གསོལ།
མཚན་ཡང་ ཕུན་ཚོགས་རྣམ་རྒྱལ་དུ་གསོལ་ནས་ཡོན་མཆོད་དུ་གྱུར། རྒྱལ་
རབས་གསལ་བའི་མེ་ལོང་མངའ་བདག་བྱམས་པ་བསྟན་འཛིན་གྱིས་ཞུགས་
མཐུད་མ་ཕུན་ཚོགས་རིག་འཛིན་གྱི་སྐབས་བཤད་པ་ལས། སྒང་ཏོག་གི་ཞལ་
ངོ་ཨ་པ་རྡོ་རྗེར་བཀྲ་ཤིས་རྟགས་བརྒྱད་རྒྱལ་སྲིད་སྣ་བདུན་སོགས་ཀྱིས་
དབང་བསྐུར་གནས་ཀྱི་རྒྱལ་པོར་བསྐོས། མཚན་ཡང་ཕུན་ཚོགས་རྣམ་རྒྱལ་
ཞེས་གནང་ནས་མཆོད་ཡོན་དུ་གྱུར། ཞེས་གསུངས་སོ།། ལོ་འདིར་ཐོག་མར་
ཡུག་བསམ་ཐང་དུ་བཀྲ་ཤིས་བརྟན་ྋམཁར་རྫོང་ཆགས་བཏབ་སྟེ་ལྗོངས་འདི་
ཡོངས་རྫོགས་ཆབ་སྲིད་ཆོས་ཀྱིས་བསྐྱངས་བའི་དབུ་ཚུགས། ཕྱི་ལོར་གནས་
མཐིལ་བྲག་དཀར་བཀྲ་ཤིས་སྡིངས ཀྱི་བྱང་ཕྱོགས་ལ་གསོ་བཀྲ་ཤིས་དཔལ་
འབྱོར་རྫོང་བཞེངས། སྲས་ཆོས་རྒྱལ་གཉིས་པ་བསྟན་སྲུང་རྣམ་རྒྱལ་རྫོང་
འདིར་འཁྲུངས། ཕྱི་ལོ་(1646 A.D)ཆིག་སྟོང་དྲུག་བརྒྱ་ཞེ་དྲུག་པ། རབ་བྱུང་
1 འབྲས་ལྗོངས་རྒྱལ་རབས་ལས་རབ་བྱུང་བཅུ་གཅིག་པའི་ཆུ་རྟ། ཕྱི་ལོ་(1642A.D) ནང་ལྷ་
བཙུན་ཆེན་པོས་དབུས་རྣལ་འབྱོར་མཆེད་གསུམ་གྱིས་ཆོས་རྒྱལ་མངའ་གསོལ་མཛད་ཅེས་གསལ་བ་
དཔྱད་པར་བྱ་སྟེ་མངའ་བདག་དང་ལྷ་བཙུན་གཉིས་འབྲས་ལྗོངས་སུ་ཕེབས་པ་ལོ་ལྔའི་སྔས་ཕྱིས་ཀྱི་ཁྱད་
ཡོད་པ་རྣམ་ཐར་ལས་གསལ་བས་ནོར་བའི་ཉེན་ཅི་ལ་ཡོད།2 ས་ཆ་གྲོང་པའི་མི་སེར་འགས་བདག་པས་
དེང་སང་བརྩེགས་ཤུལ་ཙམ་མཆིས་པས་བསྟན་ལར་གཅེས་འཛིན་ཅན་རྣམས་ཀྱིས་བསམ་གཞིགས་གནང་
འོས་གལ་ཆེ། 3 ལ་གསོ་ཨ་ཐིང་པའི་རྫོང་གི་བརྩེགས་ཤུལ་དེར་མ་ཎི་ལྷ་ཁང་ཞིག་ཆགས་བཏབ་རྩིས་
ཀྱིས་བརྩེ་གས་པའི་རྨང་གཞི་ཙམ་གདིང་བཞིན་པ་འདི་ཕོ་བྲང་གི་ཤུལ་ཡིན་ནམ་དཔྱད།
208



བཅུ་གཅིག་པའི་མེ་ཟད་ཞེས་པ་མེ་ཁྱི་ལོར། གྲུབ་པའི་དབང་ཕྱུག་ཧེ་རུ་ཀ་
དཔལ་ལྷ་བཙུན་ཆེན་པོ་ནམ་མཁའ་འཇིགས་མེད་རྩལ་ལམ་ཀུན་བཟང་རྣམ་
རྒྱལ་ཧོར་ཟླ་བཅུ་པའི་དཀར་ཕྱོགས་དགའ་བ་དང་པོར་ཡུག་བསམ་ཐང་དུ་
ཞབས་ སོར་འཁོད། རྒྱལ་པོ་བློན་འཁོར་བཅས་ཀྱིས་སྲིད་པའི་ཡོ་བྱད་ཀྱི་
དངོས་པོ་རིན་ཐང་བྲལ་བ་བློས་དཔག་པར་དཀའ་བ་བཤམས་ཏེ་ཕེབས་བསུ་
དང་་འབྲེལ་གསེར་ཞལ་ཐོག་མར་མཇལ་བའི་སྐལ་བཟང་མངོན་དུ་གྱུར།
སླར་ཡང་རྗེ་འདིས་ཆོས་རྒྱལ་ཉིད་ལ་མི་འཇིགས་གདོང་ལྔས་བཏེགས་པའི་
གསེར་གྱི་ཁྲིར་མངའ་གསོལ་གྱི་མེ་ཏོག་འཐོར་བ་མཛད་དེ་མཆོད་ཡོན་ཉི་ཟླ་
ཟུང་གཅིག་ཏུ་གྱུར། ལྷ་བཙུན་ཀུན་བཟང་རྣམ་རྒྱལ་གྱི་ཞལ་གྱི་བུམ་བཟང་
ལས། དེའི་ཚེ་སྔོན་གོམས་ཀྱི་བག་ཆགས་བཟང་པོའི་མཐུ་དང་ལྡན་ཞིང་།
རིང་མོ་ཞིག་ནས་སྨོན་ལམ གྱི་མཚམས་ལེགས་པར་སྦྱོར་བའི་འབྲས་བུ་ནར་
སོན་ཏེ། མཁའ་སྤྱོད་དཔལ་མོའི་ལྗོངས་ཡངས་པར་དབང་བསྒྱུར་བའི་ཆོས་ཀྱི་
རྒྱལ་པོ་ཕུན་ཚོགས་རྣམ་རྒྱལ་ཡབ་༸སྲས་བློན་འཁོར་དང་བཅས་པ་རྫོགས་
ལྡན་བསྐལ་པའི་སྤྱོད་ཡུལ་མ་ཉམས་པར་ངང་གིས་ལྷུན་ཆགས་ཤིང་། འདོད་
ཡོན་མི་ཟད་པ་ཚོགས་ཀྱི་འཁོར་ལོ་བསམ་གྱིས་མི་ཁྱབ་པ་དང་ལྷན་དུ་རིན་
ཐང་དང་བྲལ་བའི་ནོར་དབྱིག་གི་རིག་བྱེད་མང་པོ་བསྣམས་ཏེ་ཕེབས། ཕྱི་
1 ལམ་ཡིག་རབ་གསལ་ཉིན་བྱེད་འབར་བའི་འོད་སྟོང༌།
2 འདི་སྐབས་སྲས་བསྟན་སྲུང་རྣམ་རྒྱལ་ཤིང་སྤྲེལ་དགུང་གྲངས་གསུམ་དུ་ཕེབས།
209



ནང་གི་རྟེན་འབྲེལ་བཟང་པོ་འགྲིགས། སླར་རྒྱལ་སྲིད་སྣ་བདུན་བཀྲ་ཤིས་
རྫས་རྟགས་ལ་སོགས་དཔའ་བོ་བརྟན་བཞུགས་དང་བཅས་ཏེ་བསྟན་པའི་
སྦྱིན་བདག་ཆེན་པོར་མངའ་གསོལ། ཞེས་བསླུ་མེད་རྡོ་རྗེའི་ཚིགས་འདི་རྣམས་
ལ་ངེས་ཤེས་དྲོངས་བར་བྱ་བ་ལས་དགོས་མེད་ཀྱི་ཅ་ཅོ་མང་དུ་སྒྲོགས་པར་མི་
མཛད་པ་སྙིང་ནས་གསོལ་བ་འདེབས་པ་ལགས། བྲག་དཀར་བཀྲ་ཤིས་
སྡིངས་སུ་ཆོས་ཀྱི་རྒྱལ་པོས་ལྷ་བཙུན་ཆེན་པོར་ཕོ་བྲང་གང་དུ་བཞེངས་ཞེས་
བརྟག་པ་ཞུས་པའི་ཚེ། མཉམ་པར་བཞག་བཞིན་པའི་ཞལ་སྔ་ནས། གནས་
ཀུན་གྱི་རྩེ་མོར་གྱུར་བའི་མཆོག །བྲག་དཀར་བཀྲ་ཤིས་སྡིངས་ཉིད་ཀྱི། ནུབ་
ཕྱོགས་ཀྱི་ས་འདབ་ཀ་པ་ལར། །བྲག་སྒང་གི་འབུར་བ་གསུམ་པའི་རྩེར། །ཀླུ་
དགའ་བོ་གནས་པའི་གཙུག་ཟླུམ་དུ། །དཔལ་བཀྲ་ཤིས་མི་འགྱུར་རབ་བརྟན་
རྩེར། །སྔོན་ཁྲག་འཐུང་ཆེན་པོས་ལུང་བསྟན་བཞིན། །མགོན་ཆོས་ཀྱི་རྒྱལ་
པོའི་ཕོ་བྲང་རྒྱབ། །ཤར་དུ་རབ་བྱུང་བཙུན་པའི་གླིང༌། །ལྷོ་རུ་དམངས་དང་
ཕལ་པའི་གླིང༌། །ནུབ་ཏུ་མི་ནག་སྐྱེ་བོའི་གླིང་། །བྱང་དུ་སྔགས་པ་བདུད་
འདུལ་གླིང་། །ཞེས་ཆགས་དགོས་ཚུལ་ལུང་བསྟན་པ་བཞིན་ཡོན་མཆོད་རབ་
1ཆུ་རྟ་ལོར་རྒྱལ་པོར་མངའ་གསོལ་གྲུབ་རྗེས་ཡུག་བསམ་བཀྲ་ཤིས་བརྟན་མཁར་རྫོང་དང་། བཀྲ་
སྡིངས་ལ་གསོ་བཀྲ་ཤིས་དཔལ་འབྱོར་རྫོངས་སོགས་ཆགས་བཏབ་ནས་ཆབ་སྲིད་ལུགས་གཉིས་ལ་དབང་
བསྒྱུར་ཏེ་ཡུག་བསམ་ལ་སྟན་ཆགས་པས་སླར་ཡང་ཞེས་དང་། ཆོས་ཀྱི་རྒྱལ་པོ་ཕུན་ཚོགས་རྣམ་རྒྱལ་ཞེས་
གསུངས་པ་ལ་གཞིགས་ན་རྗེ་འདིས་རྒྱལ་པོར་བཀྲ་ཤིས་མངའ་གསོལ་གཉིས་པའི་རྟེན་འབྲེལ་མཛད་པར་
སོམ་ཉི་བྲལ། འབྲས་ལྗོངས་རྒྱལ་རབས་ལས་ལྷ་བཙུན་པའི་ལུང་བཞིན་ཕུན་ཚོགས་མིང་ཅན་སྒང་ཏོག་
ནས་གདན་ཞུས་སྐབས་རྟེན་འབྲེལ་རྟགས་ཚུལ་སོགས་གསལ་བ་མངའ་གསོལ་དང་པོའི་སྐབས་སྲིད་ཙམ་
ལས་གཞན་ཁུངས་མེད་ངག་རྒྱུན་བསགས་པ་ལ་ཡིད་བརྟན་ཅི་མཆིས་སྙམ།
210



བརྟན་རྩེར་ཞབས་བཅགས་ནས་ས་གཞི་བྱིན་གྱིས་རླབས། ཕྱི་ལོ་(1649
A.D)ཆིག་སྟོང་དྲུག་བརྒྱ་ཞེ་དགུ། རབ་བྱུང་བཅུ་གཅིག་པའི་ས་གླང་ལོར་བཀྲ་
ཤིས་སྡིངས་ཀྱི་ནུབ་ཕྱོགས་སུ་ཕོ་བྲང་རབ་བརྟན་རྩེ་ཆགས་བཏབ། ཆོས་རྒྱལ་
འདིའི་སྐུ་རིང་ལ་མངའ་བདག་སེམས་དཔའ་ཆེན་པོ་ཕུན་ཚོགས་རིག་འཛིན་
ཞབས་ཀྱིས་གདན་ས་དང་པོ་ཕྱི་ལོ་(1643 AD)ཆིག་སྟོང་དྲུག་བརྒྱ་ཞེ་གསུམ།
རབ་འབྱུང་བཅུ་གཅིག་པའི་ཆུ་མོ་ལུག་ལོར་ཡུག་བསམ་ཐང་དུ་རིན་ཆེན་ཐར་
པ་གླིང་ ་ ལྷ་ཁང་དམར་པོ་དང་། གདན་ས་གཉིས་པ་གནས་ཀྱི་ལྟེ་བ་བྲག་
དཀར་བཀྲ་ཤིས་སྡིངས་ངོས་འཛིན་ནས་བཀྲ་ཤིས་དགེ་ལེགས་ཀྱི་གཙུག་ལག་
ཁང་དང༌། གདན་ས་གསུམ་པ་བཀྲ་ཤིས་སྡིངས་ཀྱི་བྱང་ཕྱོགས་རི་གླང་ཆེན་
ཉལ་བ་ལྟ་བུའི་སྤོ་ལ་ ཕྱི་ལོ་(1649 A.D)ཆིག་སྟོང་དྲུག་བརྒྱ་ཞེ་དགུ། རབ་
བྱུང་བཅུ་གཅིག་པའི་འགལ་བ་ཞེས་པ་ས་མོ་གླང་ལོ་ཟླ་བ་དགུ་པའི་ཡར་ཚེས་
ལ་ཟིལ་གནོན་དགོན་དང༌། ཕྱི་ལོ་(1651 AD)ཆིག་སྟོང་དྲུག་བརྒྱ་ང་གཅིག
རབ་བྱུང་བཅུ་གཅིག་པའི་བོང་བུ་ཞེས་པ་ལྕགས་མོ་ཡོས་ལོར་བཀྲ་ཤིས་
1 དེང་སང་ཞིག་ཤུལ་ཙམ་ཡང་མི་མངོན་པའི་གནས་སུ་གྱུར་ཅིང་ས་ཆ་ཡང་ཕྱེད་མི་སེར་གྱིས་བདག་པ་
དང༌། ཕྱེད་འབྲས་གཞུང་ནགས་ཚལ་ལས་ཁང་གི་དབང་བས་སླར་གནས་དེར་སྡེ་དགོན་ཞིག་ཆགས་ན་
བསྟན་པའི་ཉམས་གསོ་དང་། ཁྱད་པར་འཛམ་གླིང་ཡུལ་གྲུ་ཡོངས་ལ་གྲགས་སྙན་ཆེ་བའི་བུམ་ཆུ་རིན་པོ་
ཆེའི་མ་ཎིའི་དུང་སྒྲུབ་དང་པོ་དེར་མཛད་པར་གསལ་བས་སྐྱེ་དགུ་ཀུན་གྱིས་བསམ་གཞིགས་ནན་ལྟར་གྱིས་
གོམ་པའི་འདེགས་འཇོག་སྤོ་འོས་བསམ།
211



སྡིངས་སུ་་བྱམས་ པ་ལྷ་ཁང་དང་དཔེ་ཧར་ཅོག་རྟེན་དང་བརྟེན་པར་བཅས་
ཆགས་བཏབ། ཕྱི་ལོ་(1646 A.D)ཆིག་སྟོང་དྲུག་བརྒྱ་ཞེ་དྲུག རབ་བྱུང་བཅུ་
གཅིག་པའི་མི་ཟད་ཞེས་པ་མི་ཁྱི་ལོར་མྱོང་གྲོལ་བུམ་ཆུའི་སྒྲུབ་པ་མཛད། ལྷ་
བཙུན་རྣམ་མཁའ་འཇིགས་མེད་རྩལ་གྱིས་གདན་ས་དང་པོ་ཡུག་བསམ་ཐང་
ལ་སྒྲུབ་སྡེ་དགོན་ཕྱི་ལོ་(1647 AD)ཆིག་སྟོང་དྲུག་བརྒྱ་ཞེ་བདུན། རབ་བྱུང་
བཅུ་གཅིག་པའི་མེ་ཕག་ལོར་ཆགས་བཏབ། གདན་ས་གཉིས་པ་གསང་ཆེན་
པདྨ་ཡང་རྩེ་དགོན་ཆགས་བཏབ་སྟེ་ནང་གི་ རྟེན་གཙོར་པད་འབྱུང་རིགས་
གསུམ་མགོན་པོ། པཎ་ཆེན་རྡོ་རྗེ་གདན་པ། གསེར་གྱི་གདུང་རྟེན། སྒྲུབ་སྡེ་
གསང་སྔགས་རྡོ་རྗེ་གདན་དུ་མ་ཎི་དུང་འཁོར་བཅུ་གསུམ་དང༌། ས་གནད་
རྣམས་སུའང་མཆོད་རྟེན་དང་རིགས་གསུམ་སེམས་དཔའི་སྐུ་བཞེངས་ཤིང་
1བཀྲ་སྡིངས་བྱམས་པ་ལྷ་ཁང་འདི་ལོ་བརྒྱ་ཕྲག་ཙམ་གྱི་སྔོན་ས་གཡོས་ཀྱིས་རྐྱེན་པས་ས་རྡོ་བསལ་ཏེ་
མཆོད་རྟེན་བཞེངས་པ་མགོན་ཁང་མདུན་མཇལ་དུ་ཡོད། ཕྱི་ལོ་(1918AD)རབ་བྱུང་བཅོ་ལྔ་པའི་ས་
རྟ་ཟླ་བ་གསུམ་པའི་ནང་གོང་ས་རྒྱལ་དབང་སྐུ་ཕྲེང་བཅུ་གསུམ་པ་ཆེན་པོས་བྱ་བཏང་རྣལ་འབྱོར་པ་ཡོན་
ཏན་ནོར་བུ་ཞེས་པར་ཌཀྐིའི་ལུང་བསྟན་འབྱུང་བ་ལྟར་སྦས་ཡུལ་འབྲས་ལྗོངས་བྲག་དཀར་བཀྲ་ཤིས་
སྡིངས་སུ་ལྷ་ཁང་སྔར་ཡོད་ཞིག་རལ་གྱི་ཤུལ་དུ་གཙུག་ལག་ཁང་རྟེན་དང་བརྟེན་པར་བཅས་པ་གསར་
བསྐྲུན་ཞུ་རྒྱུར་བཟོ་རིགས་དྲགས་གྲས་བཅུ་ཕྲག་དང་། གསེར་ཟངས་ལས་གྲུབ་པའི་གུར་དྲག་གི་སྐུ་བརྙན་
མི་ཚད་མ་ཆེ་ལེགས་རབ་གནས་ཅན། སློབ་དཔོན་ཁམས་གསུམ་ཟིལ་གནོན་དང་། ཐུགས་རྗེ་ཆེན་པོའི་
སྣང་བརྙན་མཁྱིད་གང་བ་རེ། ལྷ་ཁང་གི་ཕྱོགས་བཞིར་རིགས་གསུམ་མཆོད་རྟེན་གྱི་གཟུངས་གཞུག རྟེན་
གཙོ་ཇོ་བོ་འཁོར་བཅས་ལ་ན་བཟའ། གན་ཇི་ར་གཅིག བཟང་གོས་ཀྱི་གདུགས་དང་། བ་དན། བཀྲ་
ཤིས་རྟགས་བརྒྱད་སོགས་ཡོད་པའི་སྤྱན་གཟིགས། ས་བཅུད་བུམ་པ་གང་མང་བཅས་དགོས་ཚུལ་སྙན་
བསྐུལ་ཞུས་པ་ལྟར་གསོལ་རས་གནང་ཚུལ་རྣམ་ཐར་ངོ་མཚར་རིན་པོ་ཆེའི་ཕྲེང་བ་ལས་གསལ་ཡང་ལྷ་
ཁང་ཞིག་གསོ་དང་། གུར་དྲག་གི་སྐུ་སོགས་གནས་འདིར་འབྱོར་ཤས་མི་ཆེ་བས་དགོན་གནས་གཞན་ཞིག་
ཏུ་བཞུགས་སམ་དཔྱད་གཞི་ཆེ། ་ ་
212



སྒྲུབ་སྡེ་བཙུགས། གསར་སྙིང་གི་གཏེར་ཁ་དུ་མའི་སྒོ་ནས་བདུད་རྩི་སྨན་གྱི་
སྒྲུབ་པ་མཛད་དེ་ལྗོངས་འདིའི་གནས་ཡུལ་བྱིན་ཅན་རྣམས་སུ་ཞབས་བསྐྱོད་
མཛད་པ་སོགས་ཀྱིས་ས་གཞི་བྱིན་གྱིས་ བརླབས་པར་མཛད་ཚུལ་གོང་དུ་
གསལ་བ་ལྟར་རོ།། ཀཿཐོག་རིག་འཛིན་ཆེན་པོ་ཆོས་རྗེ་ཀུན་ཏུ་བཟང་པོས་
ཡུག་བསམ་ཐང་དུ་ཀཿཐོག་དགོན་བཞེངས་ནས་དགེ་འདུན་གྱི་སྡེ་བཙུགས།
གཞན་ཡང་སྤྲུལ་པའི་རྣལ་འབྱོར་མཆེད་བཞི་མཆོད་ཡོན་བཀའ་གྲོས་མཛད་དེ་
ཡུག་བསམ་ཐང་དུ་འབྲས་ལྗོངས་ཀྱི་ས་ཕུད་རྡོ་ཕུད་བསྡུས་ཏེ་མཆོད་རྟེན་བཀྲ་
ཤིས་འོད་འབར་བཞེངས་ཤིང་ གཟུངས་ འབུལ་ རབ་ཏུ་གནས་ པའི་ཆོ་ག་
མཛད། བྲག་དཀར་བཀྲ་ཤིས་སྡིངས་སུ་མཆོད་རྟེན་མཐོང་བ་རང་གྲོལ་
སོགས་རྟེན་གསུམ་མང་དུ་བཞེངས། རཏྣ་གླིང་པའི་གཏེར་ལུང་ལས། དེ་ལྟར་
ང་ཡི་སྤྲུལ་པ་མཆེད་བཞི་ཡིས༔ གནས་དེ་ཐེ་ཚོམ་མེད་པར་ཕྱེ་བར་འགྱུར
འཛམ་གླིང་བོད་ལ་སྐྱིད་པའི་ཉི་མ་ཤརཿ ཆོས་བྱེད་བཤད་སྒྲུབ་ཡར་ངོའི་ཟླ་
ལྟར་འཕེལ༔ ཞེས་དང༌། རིག་འཛིན་མཆོག་འགྱུར་རྒོད་ཀྱི་ལྡེམ་འཕྲུ་ཅན་གྱི་
གཏེར་ལུང་ལས། གནས་དེར་གཙུག་ལག་ཁང་དང་དགེ་བའི་གནས་མང་པོ་
འབྱུང་ངོ༔ ཞེས་དང༌། རཏྣ་གླིང་པའི་གཏེར་ལུང་ལས། གནས་དེར་ལྷ་ཁང་
མཆོད་རྟེན་སྒྲུབ་སྡེ་བཙུགས༔ བོད་ཡུལ་ལོ་བརྒྱའི་བར་དུ་བདེ་བར་འགྱུར
གལ་ཏེ་ནང་དུ་ཚུད་པར་མ་འགྱུར་ན༔ མཛོད་ལྔའི་རྒྱུད་ལ་ལྷ་ཁང་བརྒྱ་རྩ་
བརྩིགསཿ མཐའ་དམག་བཟློག་ཅིང་ལོ་རེ་བོད་ཡུལ་བདེ༔ ཞེས་ལུང་ལས་
： གསལ་བ་བཞིན་མཁའ་སྤྱོད་དཔལ་གྱི་འབྲས་མོ་གཤོངས་འདིར་ལུང་རྟོགས་
213



ཀྱི་བསྟན་པ་སྤྱི་དང༌། བྱེ་བྲག་སྔ་འགྱུར་གྱི་བསྟན་པ་རིན་པོ་ཆེ་དགུང་དུ་
འདེགས་པའི་བཀའ་དྲིན་བསྐལ་པར་གཞལ་བའི་མཐའ་མི་མངོན་པའོ། སྤྲུལ་
པའི་ རྣལ་ འབྱོར་ མཆེད་ གསུམ་ གྱི་དྲུང་ནས་ གསང་ སྔགས་ སྔ་ འགྱུར་ གྱི་
གདམས་པ་མང་པོ་དང༌། ཁྱད་པར་མཁའ་འགྲོའི་དབང་ཕྱུག་ལྷ་བཙུན་ནམ་
མཁའ་འཇིགས་མེད་རྩལ་གྱི་དྲུང་ནས་རིག་འཛིན་འཇའ་ཚོན་པའི་ཟབ་གཏེར།
རྗེ་ཉིད་ ཀྱི་དགོངས་ གཏེར་བསྟན་བཅོས་རྡོ་ རྗེ་ སྙིང་པོའི་སྦྱོར་དངོས་ རྗེས་
གསུམ་ཚང་བའི་མྱོང་ཁྲིད་གནད་སྨིན་དང་། ཕྱི་ལོ་(1647 A.D)ཆིག་སྟོང་དྲུག་
བརྒྱ་ཞེ་བདུན། རབ་བྱུང་བཅུ་གཅིག་པའི་མེ་ཕག་ལོར་མཐོང་ཐོས་དྲན་རེག་
གྲོལ་བའི་ཆོས་སྐུའི་རིང་སྲེལ་ཟབ་ཆོས་རྩ་གསུམ་རིག་འཛིན་སྲོག་སྒྲུབ་ཀྱི་
དག་སྣང་བཀའ་བབས་པའི་ཆོས་ཀྱི་བདག་པོར་ཆོས་རྒྱལ་ཉིད་གསལ་བར་
ལུང་བསྟན་ཏེ། དག་སྣང་དང་པོ་ལས། ལྷོ་ནས་ཕུན་ཚོགས་ནོར་བུའི་མིང་༔
ཞེས་དང༌། ལྷོ་ཡི་ཆོས་བདག་སྐྱེས་བུ་གསུམ༔ སྐལ་ཡོད་འགྲོ་བ་ཉི་ཤུ་གཅིག
ཞེས་ཟབ་ཆོས་འདིའི་དབང་བཞི་ཡོངས་རྫོགས་བསྐུར་ཏེ་ཐོག་མའི་ཆོས་
བདག་ཏུ་མངའ་གསོལ། དེ་ལྟར་གསན་ལོ་ཙམ་དུ་མ་ལུས་པར་ཐུགས་ཉམས་
སུ་བཞེས་དེ་རིམ་གཉིས་གདེང་ལྡན་གྱི་སྦས་པའི་རྣལ་འབྱོར་གྱི་དབང་ཕྱུག་
ཆེན་པོར་བཞུགས། གོང་ས་ལྔ་པ་ཆེན་པོས་ཀྱང་གཟིགས་པ་མི་དམན་པས་
ཆོས་རྒྱལ་འདི་ལ་ལྷོ་ཕྱོགས་ཀྱི་སྦས་ཡུལ་སྐྱོང་བའི་རྗེ་བོར་གཟེངས་བསྟོད་
པའི་མགུལ་དར་དང༌། བཀའ་ཐམ། གཏེར་བྱོན་གུ་རུའི་སྲོག་ཞུ། མགུལ་
ཕུར། སྐུ་ཚབ་བྱེ་མ་ཨ་ཀྲོང་སོགས་སྲིད་ན་རིན་ཐང་དང་བྲལ་བའི་ནང་རྟེན་
214



ཁྱད་པར་ཅན་བསྩལ། དེ་ལྟར་མཁའ་སྤྱོད་དཔལ་རིའི་ལྗོངས་འདིར་སངས་
རྒྱས་ཀྱི་བསྟན་པའི་ཞབས་འདེགས་བླ་ན་མ་མཆིས་པ་མཛད་དེ་རེ་ཞིག་འདུལ་
བྱ་རྟག་འཛིན་ཅན་རྣམས་ཀྱི་སྣང་ངོར། ཕྱི་ལོ་(1670 Ap)ཆིག་སྟོང་དྲུག་བརྒྱ་
བདུན་བཅུ། རབ་བྱུང་བཅུ་གཅིག་པའི་ལྕགས་ཁྱི་དགུང་གྲངས་རེ་བདུན་
པར་དགོངས་པ་ཆོས་དབྱིངས་སུ་ཟུམ་པའི་ཚུལ་བསྟན་ཏོ། །སྐལ་བཟང་བློ་
ལྡན་གྱིས། དེ་ནས་གནས་ ཀྱི་མཐིལ་དུ་ཆགས་ཚུལ་ནི། །སྤྲུལ་པའི་རྣལ་
འབྱོར་མཆེད་བཞི་ལུང་བསྟན་བཞིན། །ཆུ་རྟ་ཆོས་རྒྱལ་ཕུན་ཚོགས་རྣམ་རྒྱལ་
བྱོན། །རྒྱལ་ཁྲིར་མངའ་གསོལ་དགའ་སྟོན་རྒྱ་ཆེར་མཛད། །གནས་འདིར་
ལུགས་གཉིས་ཁྲིམས་ཀྱི་རྔ་ཆེན་སྒྲོགས། །བསྟན་སྲིད་སྡེ་བཙུགས་ཀུན་གྱི་རྗེ་
བོར་བཀོད། །དེ་ནས་བཀའ་དྲིན་ཆེ་བ་ཕ་མེས་ནི། །ལྷ་དབང་བསྟན་འཛིན་
ལྷ་དབང་བཀྲ་ཤིས་ཚོགས། །སྒང་ཏོག་ཟིལ་གནོན་རྩེ་ལ་ཡུལ་སླེབས་ཏེ།
།གནས་ཀྱི་མཐིལ་དུ་རྟེན་འབྲེལ་མ་འགྲིག་ཞིང་། །ཐོག་མར་མོན་ཕུ་”བཀྲ་
ཤིས་འཛོམས་སུ་ཆགས། །ཡུལ་བཟུང་གཞི་བཅས་མོན་ རིགས་དབང་དུ་
འདུས། །ལོ་འགའ་སྡད་ནས་སྦས་ཡུལ་མཐིལ་དུ་སླེབས། །ལ་གསོ་འབྱོར་
ནས་ཆོས་རྒྱལ་ཉིད་དང་མཇལ། །མཇལ་ཁ་ཞུས་པས་དགྱེས་པའི་གནང་བ་
སྩལ། །ཕྱི་ལོ་ནང་དུ་ལ་གསོ་རྫོང་རྒྱབ་པས། །ཆོས་རྒྱལ་བསྟན་སྲུང་རྣམ་རྒྱལ་
1 ཆོས་རྒྱལ་འདིའི་འཁྲུངས་ལོ་དང་གཤེགས་ལོ་འབྲས་ལྗོངས་རྒྱལ་རབས་བཞིན་དུ་བྲིས།
1འདི་ཕྱོགས་རི་དགོན་ནས་མར་རྩིས་པའི་སྐས་རས་ཐང་དང་། ད་མ་གཏམས་གཡས་གཡོན་གྱི་གྲོང་ཡུལ་
ཁག་ཡིན་པར་གནའ་བོའི་གཞུང་གི་ས་གཞིའི་ཡིག་ཆ་ལས་གསལ་ཞེས་ཐོས།
215



འདི་ན་འཁྲུངས། །གླང་གི་ལོ་ལ་རབ་བརྟན་རྩེ་བཞེངས་སོ། །ཡུག་མཐིང་ལྷ་
དབང་བཀྲ་ཤིས་བཞེངས་པ་ཡིན། །ས་གཞི་བཟུང་ནས་རྟེན་འབྲེལ་གཉིས་ལ་
འགྲིག །རིམ་གྱིས་ཡུག་བསམ་མོན་པ་འགའ་ཞིག་དང༌། །ཚོང་སྐྱེལ་གཡོག་
བཅས་སྨོན་ལམ་ཤུགས་ཀྱིས་འཛོམས། །དེ་ལྟར་གནས་ཀྱི་ཕོ་ཉར་དབང་བ་
ཡི། །ཕུ་ མདའ་ བར་གྱི་མོན་ པ་ གང་ ཡིན་རྣམས། །དཔོན་ གཡོག་ཇི་ སྲིད་
བསྐལ་པར་འབྲལ་མེད་ཀྱི། །འདུན་མར་འཛོམས་ནས་གནའ་དམ་དག་པས་
བཅིངས། །ཅེས་གསུངས་སོ།།
༈ ཆོས་རྒྱལ་རིམ་བྱོན་འགའ་ཡི་ཕྱག་རྗེས་བཤད་པ།
གསུམ་པ་དེ་རྗེས་ཆོས་རྒྱལ་རིམ་བྱོན་འགའི་ཕྱག་རྗེས་བཤད་པ་ལ།
ཆོས་རྒྱལ་གཉིས་པ་བསྟན་སྲུང་རྣམ་རྒྱལ་ནི། ཡབ་ཆོས་རྒྱལ་ཕུན་ཚོགས་
རྣམ་རྒྱལ་གྱིས་དགུང་གྲངས་ཞེ་གཅིག་ཏུ་ཕེབས་པ་ ཕྱི་ལོ་(1644 A.D)ཆིག་
སྟོང་དྲུག་བརྒྱ་ཞེ་བཞི། རབ་བྱུང་བཅུ་གཅིག་པའི་སྒྲོལ་བྱེད་ཅེས་པ་ཤིང་ཕོ་
སྤྲེལ་ལོར་གནས་མཐིལ་བྲག་དཀར་བཀྲ་ཤིས་སྡིངས་ཀྱི་བྱང་ཕྱོགས་ལ་གསོ་
བཀྲ་ཤིས་དཔལ་འབྱོར་རྫོང་དུ་འཁྲུངས། ལྷ་བཙུན་ནམ་མཁའ་འཇིགས་མེད་
ཀྱི་ལུང་བསྟན་ལྟར་ཡབ་རྗེ་དམ་པས་བཏབ་པའི་ཕོ་བྲང་རབ་བརྟན་རྩེར་
གདན་ཆགས་ཏེ་ལྗོངས་འདིར་ཆབ་སྲིད་ལུགས་གཉིས་ཀྱི་དབང་བསྒྱུར་བར་
མཛད། ཆོས་རྒྱལ་འདིས་ལྕམ་གསུམ་ཁབ་ཏུ་བསུས་པའི་ཆེན་མ་ལྷོ་འབྲུག་
1འདིའི་ཡུམ་སྒང་ཏོག་ནས་ཡིན་ཞིང་མཚན་མི་གསལ་བས་དཔྱད་གཞིའོ།།
216



ཕྱོགས་ནས་ནམ་བྷི་དཔོན་མོ་ལས་སྲས་མོ་ཕན་བདེ་དབང་མོ། ཆུན་མ་གཏིང་
སྐྱེས་སྡེ་པ་ཟབ་གསར་པའི་སྲས་མོ་པདྨ་བུ་ ཁྲིད་ལས་ལྷ་སྲས་ཕྱག་རྡོར་རྣམ་
རྒྱལ། ལི་སྨྱུ་ར་ཛ་ཡོང་ཡོང་ཧང་གི་སྲས་མོ་ལས་ཞལ་ངོ་གུ་རུ་སྟེ་སྐུ་མཆེད་
གསུམ་འཁྲུངས། ཆོས་རྒྱལ་འདིའི་སྐུ་རིང་ལྷ་བཙུན་སྐུ་ཕྲེང་གཉིས་པ་ངག་
དབང་ཀུན་བཟང་འཇིགས་མེད་རྒྱ་མཚོ་ལྗོངས་འདིར་ཞབས་པད་བསྐྱོད་ཀྱང་
གདུལ་བྱའི་བསོད་ནམས་ཀྱིས་མ་ཆུན་པས་བསྟན་འགྲོའི་དོན་མངོན་མཚན་
ཆེ་བ་མ་བྱུང་བའི་སྐུ་ན་ཕྲ་མོ་ནས་ཞིང་བརྗེས་ཚུལ་གོང་དུ་གསལ། སྨིན་གླིང་
གཏེར་ཆེན་འགྱུར་མེད་རྡོ་རྗེ་དང་ཕན་ཚུན་ཐུགས་མཉེས་གཤིན་པའི་གཏེར་
ཆེན་ཞབས་ནས་འབྲས་ལྗོངས་གནས་སྲུང་རྣམས་ལ་དམ་བསྒྲགས་སྩལ་བ་
1 ཕྱི་ལོ་(1691A.D)རབ་བྱུག་བཅུ་གཉིས་པའི་ལྕགས་ལུག་ཟླ་བ་བཞི་པའི་ནང་འབྲས་མོ་ལྗོངས་
རྒྱལ་པོའི་མི་སྣར་བླ་མ་ངག་དབང་རྒྱལ་པོའི་ཞུ་ཡིག་དངུལ་རྒྱ་དར་སྨན་སོགས་ཀྱི་འབུལ་བ་རྒྱ་ཆེ་་བ་ -
བཅས་འབྱོར་ཞིང་ཚེས་བཅུ་བཞི་ནས་བརྩམས་འབྲས་ལྗོངས་བླ་མ་སོགས་ཕྱོགས་འདུས་མང་པོར་རྫོགས་
ཆེན་ཨ་ཏི་ཟབ་དོན་སྙིང་པོའི་ཁྲིད་བཀའ་སྩལ། ཟླ་བ་བཞི་པའི་ཚེས་ཉེར་གཅིག་གཉིས་ལ་ཤེལ་བྲག་བླ་མ་
ཡབ་སྲས་བྱོན་པར་འབྲས་ལྗོངས་པ་རྣམས་དང་ལྷན་ཅིག་ཏུ་ཐོག་མར་ནང་རྟེན་རྣམས་ཀྱི་བྱིན་རླབས་སྩལ།
ཟླ་བ་དྲུག་པའི་ཚེས་ཉེར་བཞིར་པད་རྩེའི་བླ་མ་སོགས་རྒྱལ་པོས་མངགས་པ་རྣམས་ཀྱིས་འབུལ་བ་བཟང་
པོ་བཅས་མཇལ་དུ་བྱུང་བ་རྣམས་ལ་གཏེར་གསར་གྱི་དབང་ལུང་དང༌། ཁྱད་པར་འབྲས་མོ་ལྗོངས་པ་
རྣམས་ལ་ཉེར་བརྒྱད་ནས་བཟུང་ཨ་ཏི་ཟབ་དོན་སྙིང་པོའི་ཁྲིད་ཀ་ཞིག་འཛུགས་པར་མཛད། ཟླ་བ་བདུན་
པའི་ཚེས་བཅུ་གཉིས་ཉིན་འབྲས་ལྗོངས་པ་རྣམས་ལ་ངོ་སྤྲོད་འདེབས་པར་མཛད། ཕྱི་ལོ་(1695AD)
རབ་བྱུང་བཅུ་གཉིས་བའི་ཤིང་ཕག་ཟླ་བ་བདུན་པའི་ཚེས་བཅུ་དགུ་ལ་འབྲས་མོ་ལྗོངས་རྒྱལ་ཕོའི་འབུལ་
བ་བཟང་གོས་ཀྱི་ཡོལ་བ། བླ་བྲེས། ལེ་སྣའི་གོས་ཆས་ཆ་ཚང་། གཡུ་དངུལ། རས་ཆ་སོགས་དངོས་སྤྱད་
བཟང་ཞིང་རྒྱ་ཆེ་བ་འབྱོར་བར་བླང་དོར་གྱི་ལུང་བསྟན་དང་རྟེན་དང་བཅས་པའི་འབྱོར་ལེན་བསམ་པ་
ཚིམ་པར་སྩལ་ཞེས་ལོ་ཆེན་གྱིས་མཛད་པའི་གཏེར་ཆེན་གྱི་ཕྱི་རྣམ་དད་པའི་ཤིང་རྟ་ལས་གསལ།
217



དེང་སང་ གསུང་རྒྱུན་དུ་སྣང་། ཕྱི་ལོ་(1696 AD)རབ་བྱུང་བཅུ་གཉིས་པའི་
མེ་བྱི་ཟླ་བ་བརྒྱད་པ་རྙིང་མའི་ཉེར་དྲུག་ལ་ཆོས་རྒྱལ་འདིའི་དྲུང་ཡིག་སོགས་
ཕྱོགས་འདུས་པ་མང་པོར་སོ་སོའི་རེ་འདོད་སྐོང་བའི་ཆོས་སྦྱིན་མཐའ་ཡས་པ་
སྩལ་ཚུལ་གསལ་བས་འབྲས་ ལྗོངས་དང་སྨིན་གླིང་འབྲེལ་བ་ཟབ། ཆོས་
ཕྱོགས་ཕྱག་རྗེས་ཆེ་ཚུལ་གསལ་ཁ་མི་བཞུགས་པས་ཆབ་སྲིད་དང་འབྲེལ་
བའི་མཛད་རྣམ་ནི་རྒྱལ་རབས་ལས་གསལ་བས་འདིར་སྐྱར་ཟློས་མ་བྱས་སོ།
དགུང་གྲངས་ང་བདུན་དུ་ཕེབས་པ་ཕྱི་ལོ་(1700 A.D)ཆིག་སྟོང་བདུན་བརྒྱ།
རབ་བྱུང་བཅུ་གཉིས་པའི་རྣམ་གནོན་ཞེས་པ་ལྕགས་འབྲུག་ལོར་དགུང་དུ་
གཤེགས།
-
-
-
-
༈ ཆོས་རྒྱལ་གསུམ་པ་ཕྱག་རྡོར་རྣམ་རྒྱལ།
ཆོས་རྒྱལ་གསུམ་པ་ཕྱག་རྡོར་རྣམ་རྒྱལ་ནི་ཡབ་ཆོས་རྒྱལ་བསྟན་སྲུང་རྣམ་
རྒྱལ་དང་ྋཡུམ་པདྨ་བུ་ཁྲིད་གཉིས་ཀྱི་སྲས་སུ་ཕྱི་ལོ་(1686 A.D) ཆིག་སྟོང་
1 འབྲས་ལྗོངས་ཕྱག་བཞེས་དཀོན་སྤྱིའི་གསོལ་ཁའི་ནང་གསལ།
2 ཕྱི་ལོ་(1692A.D) རབ་བྱུང་བཅུ་གཉིས་པའི་ཆུ་སྤྲེལ་ཟླ་བ་དགུ་པའི་སྨད་ལ་འབྲས་ལྗོངས་རྒྱལ་
མོ་ལྷ་སར་བྱོན་ཞོར་དད་པ་ཆེན་པོས་ཆེད་དུ་སྙེགས་ཏེ་དངུལ་དང་རྒྱ་དར་ལ་སོགས་པའི་འབུལ་བ་རྒྱ་ཆེར་
ཕུལ་ཞིང་སྨིན་གླིང་གཏེར་གསར་གཙོ་བོར་གྱུར་བའི་དབང་དང་བྱིན་རླབས། ནང་རྟེན་གྱི་མཇལ་ཁ་ལ་
སོགས་པས་རེ་བ་ཚིམ་པར་མཛད་ཅིང་། ཆུ་བྱ་ཟླ་བ་བདུན་པའི་འགོར་འབྲས་ལྗོངས་དཔོན་མོ་གུ་རུ་
དཔལ་མོ་དུས་ཀྱི་ཆོས་ཉིད་དུ་གྱུར་བའི་སྐྱབས་ཞུ་རྟེན་གྱི་འབུལ་བ་སྤམས་མཐོ་བ་འབྱོར་བར་བྱང་ཆེན་དུ་
བསྔོ་བསྒྱུར་མཛད་ཚུལ་སྨིན་ལོས་མཛད་པའི་གཏེར་ཆེན་ཕྱི་རྣམ་དད་པའི་ཤིང་རྟ་ལས་གསལ་བའི་རྒྱལ་མོ་
འདི་ཡིན་ངེས་དུས་མཚུངས།
218



་
，
11，
དྲུག་བརྒྱ་གྱ་དྲུག རབ་བྱུང་བཅུ་གཅིག་པའི་ཟད་པ་ཞེས་པ་མེ་ཕོ་སྟག་ཡབ་
ཀྱིས་དགུང་གྲངས་ཞེ་གསུམ་དུ་ཕེབས་སྐབས་ཕོ་བྲང་རབ་བརྟན་རྩེར་མངལ་
གྱི་པདྨོ་བཞད། དགུང་གྲངས་བཅོ་ལྔར་ཕེབས་པའི་རབ་བྱུང་བཅུ་གཉིས་པའི་
རྣམ་གནོན་ལྕགས་འབྲུག་ལོར་ལྗོངས་འདིའི་ཆོས་རྒྱལ་གསུམ་པར་མངའ་
གསོལ། ཕན་བདེ་དབང་མོ་དང་ཐུགས་སྣང་མ་མཐུན་པའི་འཁོན་འཛིན་དྲག་
བོས་ལྷོ་འབྲུག་ཕྱོགས་ནས་ཕྱི་དགྲ་ནང་དུ་འགུགས་པའི་སྦྱོར་ངན་བཤམས་
པའི་ཆོས་རྒྱལ་ཉིད་ཀྱི་སྐུ་སྲོག་ཉེན་ཆེར་མཐོང་བའི་ཡུག་ཐིང་དེ་ཤེས་སོགས་
དཔའ་བོ་བརྟུལ་ཕོད་ཅན་གྱི་སྐྱེས་བུ་འགས་གསང་སྟབས་ཀྱིས་གངས་ཅན་
བོད་ཀྱི་ལྗོངས་སུ་གདན་ཞུས། དཔལ་རིར་ཟླ་བ་བཞི་ཙམ་བཞུགས་ཅེས་
འཇིགས་ མེད་དཔའ་བོའི་ཞལ་སྔ་ནས། དེའི་དུས་འབྲས་ལྗོངས་རྒྱལ་ པོ་
བསྟན་སྲུང་རྣམ་རྒྱལ་སྐུ་བརྗེས་ཤིང་། རྒྱལ་སྲས་ཕྱག་རྡོར་རྣམ་རྒྱལ་སྐུ་ན་ཕྲ་
བའི་བར་དེར་འགན་བཞེས་ཀྱི་བློན་པོ་ཆེ་མ་འཆམས་པའི་ནང་འཁྲུགས་ཀྱི་
རྒྱུར་བརྟེན། དཔལ་ཆོས་རྗེ་འབྲུག་པའི་ཕྲིན་ལས་བར་སྣང་གི་གློག་ཙམ་ཞིག་
བདོ་བའི་འབྲུག་གཞུང་ལ་ཞུ་ཡིག་སོགས་བརྫངས་ནས་དམག་འགུགས་པར་
བརྟེན། རྒྱལ་སྲས་ལྕམ་སྲིང་རྣམ་གཉིས་རྒྱ་མཚམས་བརྒྱུད་ཕེབས་པ་སྔོན་
དུས་ཀྱི་སྒྲུང་ལྟ་བུར་འོ་རྒྱལ་ཞིང་ཅོ་ཀའི་ཡུལ་ནས་ཐོན་པའི་ཟར་ཕྱོགས་ལ་
1རྒྱལ་རབས་ལྟར་བྲིས་པས་འོག་ཏུ་འཁོད་པའི་མཛད་རྣམ་དང་ཁུངས་ལྡན་གྱི་ཡིག་ཆ་དང་མཐུན་དཀའ་
བས་རེ་ཞིག་དཔྱད་གཞི་ལས་ངེས་འདྲོངས་མ་མཆིས།
219



ཕེབས། ལྷ་གཅེས་ལགས་ཡུམ་སྲས་གསུམ་ཀྱང་བོད་ལ་ཕེབས་པའི་དཔལ་
རིར་ཟླ་བ་བཞི་ཙམ་བཞུགས་སོང་བར། ཞེས་གསུངས། འབྲས་ལྗོངས་རྒྱལ་
པོ་དཔལ་ རིར་ཞབས་པད་བསྐྱོད་པའི་ལོ་འདིར་རྒྱལ་མཆོག་དྲུག་པ་རིག་
འཛིན་ཚངས་དབྱངས་རྒྱ་མཚོ་གསེར་ཁྲི་མངའ་གསོལ་གྱི་ལེགས་འབུལ་དངུལ་
སྲང་ལྔ་བཅུའི་འབེབས་བྱུང་ཞེས་གསལ། རྒྱལ་དབང་དྲུག་པ་ཆུ་ཕག་དགུང་
གྲངས་བཅོ་ལྔར་ཕེབས་པའི་ཕྱི་ལོ་(1697 A.D)ཆིག་སྟོང་དྲུག་བརྒྱ་གོ་བདུན།
རབ་བྱུང་བཅུ་གཉིས་པའི་དབང་ཕྱུག་ཞེས་པ་མེ་གླང་ཧོར་ཟླ་བཅུ་པའི་ཉེར་
ལྔའི་ཉིན་གསེར་ཁྲིར་ཕེབས་ཞེས་གསལ་བས་འདི་ལོ་འཇིགས་མེད་དཔའ་བོ་
ཆུ་ཁྱི་དགུང་གྲངས་བཅུ་དྲུག་དང་ཕྱག་རྡོར་རྣམ་རྒྱལ་མེ་སྟག་དགུང་གྲངས་བཅུ་
གཉིས་སུ་ཕེབས། དེ་ལྟར་ན་ཆོས་རྒྱལ་བསྟན་སྲུང་རྣམ་རྒྱལ་ཤིང་སྤྲེལ་དགུང་
གྲངས་ང་ལྔར་ཕེབས་པར་ཞིང་བརྗེས་པའི་རྒྱལ་སྲས་ ཕྱག་རྡོར་རྣམ་རྒྱལ་
དགུང་གྲངས་བཅུ་གཉིས་སུ་ཕེབས་པར་གསེར་ཁྲིར་མངའ་གསོལ་བ་ཡིན་
སྙམ། ཁྱད་པར་ལྷོ་འབྲུག་གི་སྡེ་སྲིད་ལྔ་པ་ དགེ་འདུན་ཆོས་འཕེལ་ ཕྱི་ལོ་
(1694 A.D)ཆིག་སྟོང་དྲུག་བརྒྱ་གོ་བཞི། རབ་བྱུང་བཅུ་གཉིས་པའི་དངོས་པོ་
ཞེས་པ་ཤིང་བྱིའི་ལོ་ནང་སྡེ་ཁྲིར་ཕེབས་ནས་ལོ་བཞིར་སོང་ཞིང་འདིས་འབྲས་
ལྗོངས་སུ་དམག་དྲངས་ཚུལ་འཆད་འགྱུར་ལྟར་རོ། །དགུང་གྲངས་བཅུ་དྲུག་ཏུ་
ཕེབས་ པ་ ཕྱི་ལོ་(1701 AD)ཆིག་སྟོང་བདུན་བརྒྱ་གཅིག རབ་བྱུང་བཅུ་
གཉིས་པའི་ཁྱུ་མཆོག་ཞེས་པ་ལྕགས་མོ་སྦྲུལ་ལོའི་ནང་ རིན་ཆེན་རྩེར་
1A འདི་གཙང་ལྗོངས་ཀྱི་ལྷོ་རྒྱུད་ད་ལྟ་ས་སྐྱ་རྫོངས་ཁོངས་སྲད་ཆུས་ཞེས་པ་དུས་རིང་ཞིག་གི་བར་
འབྲས་རྒྱལ་གྱི་དབང་འཛིན་དུ་ཡོད་ཀྱང་རྒྱལ་པོ་ལྷ་བཟང་གི་དུས་མི་དབང་ཕོ་ལྷ་བ་བསོད་ནམས་སྟོབས་
220་་



འཇིགས་མེད་དཔའ་བོའི་དྲུང་དུ་འབྲས་ལྗོངས་ཆོས་སྲིད་རང་དབང་གཙང་མ་
ཡོང་བའི་ལུང་བསྟན་བརྟག་པ་ཞུས་ཚུལ་འཇིགས་མེད་དཔའ་པོའི་ཞལ་སྔ་
ནས། ཞག་གསུམ་ལ་རིན་ཆེན་རྩེར་སླེབས། རྒྱལ་སྲས་རིན་པོ་ཆེ་དང་མཇལ་
སྐབས་ན་བཟའ་དཀྱུས་མ་ཞིག་བཞེས་ནས་བཞུགས་པར་ངོ་མ་ཤེས་པའི་ཕྱག་
དབང་བྱས་པར། གཞན་མ་ཞིག་ཡིན་ན་མི་དགྱེས་པའི་ཚོད་དུ་འདུག་ཀྱང་།
སྐུ་ན་ཕྲ་མོ་ནས་ཡ་རབ་དམ་པའི་ཚུལ་གྱི་དགྱེས་དགྱེས་མཛད་ཟེར་བ་ཐོས།
ལྷན་དུ་ཆོས་སྲུང་གི་བསྐང་གསོ་ཞིག་པདྨ་མཆོག་གྲུབ་ལགས་ཀྱིས་དབུ་མཛད་
བྱས། ཞབས་ཏོག་རྙེད་བཀུར་སོགས་ཀྱང་འཁོས་སུ་ཕེབས། བཀའ་ལས་ང་
ཅག་གི་འབྲས་ལྗོངས་ཐོབ་པ་ཞིག་ཡོང་མི་ཡོང་བརྟག་པ་དགོས་གསུང་བ། དེ་
སྐབས་རྨི་ལམ་མང་པོ་ཡ་མ་ཟུང་བྱུང་བ་༸ཁྲུལ་སྣང་གྲ་སྒྲིགས་སུ་གསལ་བ་
བཞིན་བསླབ་དོན་ཞུས། དེ་དོན་བཞིན་གཞུང་ཞབས་ནས་དེའི་གནང་ཉིན་
རང་འབྲས་ལྗོངས་གཞུང་བཞེས་གནང་རྒྱུའི་དཔུང་འཇུག་བཀའ་བགྲོས་ལ་
རྒྱལ་ རྩེར་འཛོམས་ དགོས་ བཀའ་ ཤོག་ ཕེབས་ ཡང་ སྐྱར་ བསྐང་ གསོ་ ལྷ་
བསངས་སོགས་རྒྱས་པར་གནང་། ཞེས་གསུངས། དེ་ལྟར་མེ་གླང་ནས་
iBརྒྱས་ཀྱི་ཕ་གཞིས་སུ་ཕུལ་ཚུལ་མི་དབང་རྟོགས་བརྗོད་ལས། དེ་ཡང་ཡུལ་དེའི་རྗེ་བོའི་རིགས་ལས་
སོན་པའི་བཙུན་མོ་དམ་པ་རྒྱལ་སྲིད་དང་བཅས་པ་ནི་ཡུལ་འབྲས་ལྗོངས་ཀྱི་རྒྱལ་པོས་རིང་ཞིག་གི་བར་དུ་
བདག་གིར་འཛིན་པ་ལས། ཕྱིན་ཆད་རྗེའི་སྲས་བསོད་ནམས་སྟོབས་རྒྱས་ཀྱིས་དབང་དུ་བསྒྱུར་བར་མཛད་
པ་ཡིན་པས། དེའི་ཕྱིར་འབྲས་ལྗོངས་ཀྱི་རྗེ་བློན་དེ་དག་སྙིང་མི་དགའ་ཞིང་། ཁྲོས་འཁྲུགས་རྔམས་པར་
གྱུར་ལ་རེས་འགའ་ནི་སྟོབས་ནུས་ཅི་ཡོད་པས་དྲག་པོ་གཡུལ་གྱི་གཤོམ་ར་བསྐུལ་བར་བྱེད་པ་དང་། རེས་
འགའ་དབྱེ་བ་དང་། སྐད་པ་དང་། བསད་རྨོངས་ལ་སོགས་པ་མངོན་སྤྱོད་ཀྱི་མཐུས་བསྡིགས་པར་བྱེད་པ་
སོགས་ཐབས་རྣམ་པ་སྣ་ཚོགས་པས་གཙེར་བར་བྱས་མོད་ཀྱི། འོན་ཀྱང་། ཞེས་གསུངས།2འདི་དེང་སང་
དཔེ་རྒྱུན་ཡོད་ཤས་ཆེའང་ལག་ཏུ་ལོན་པའི་སྐལ་བ་མ་བྱུང་།
221



ལྕགས་སྦྲུལ་དབར་ལོ་ལྔའི་རིང་བོད་ལྗོངས་སུ་ཆབ་སྲིད་ལུགས་གཉིས་ཀྱི་
གསན་བསམ་མཐར་ཕྱིན་མཛད་དེ་སླར་འབྲས་ལྗོངས་སུ་ཞབས་པད་བསྐྱོད་
ནས་ཆོས་སྲིད་རང་དབང་གཙང་མ་བདག་གིར་བཞེས་པའི་སྐལ་བཟང་མངོན་
དུ་གྱུར། འབྲས་རྒྱལ་བོད་ལ་བཞུགས་རིང་ལྷོ་འབྲུག་གི་སྡེ་སྲིད་ལྔ་པ་དགེ་
འདུན་ཆོས་འཕེལ་དང་དྲུག་པ་དྲུང་ཆེན་ངག་དབང་ཚེ་རིང་གཉིས་སྡེ་ཁྲིར་
བཞུགས་ པའི་སྐབས་སུ་གསལ། དེ་ཡང་སྡེ་སྲིད་ལྔ་པ་ དགེ་འདུན་ཆོས་
འཕེལ་གྱིས་བཞི་པ་རྒྱལ་སྲས་བསྟན་འཛིན་རབ་རྒྱས་ཀྱི་སྲས་མོ་མཚོ་སྐྱེས་རྡོ་
རྗེའི་ཁྱོ་རྫུ་བྱས་ནས་གཟིམ་དཔོན་ནོར་བུའི་དྲུང་མཚོན་ཁར་བཏང་། སྡེ་སྲིད་
རིན་པོ་ཆེར་ཡང་མི་འཚམས་པ་དུ་མ་ཞིག་བྱས་ཏེ་ཕྱི་ལོ་(1694AD)ཆིག་སྟོང་
དྲུག་བརྒྱ་གོ་བཞི། རབ་བྱུང་བཅུ་གཉིས་པའི་དངོས་པོ་ཞེས་པ་ཤིང་ཕོ་ཁྱི་ལོར་
སྡེ་ཁྲི་རང་དབང་ཅན་དུ་བཟུང་། ལོ་ལྔའི་བར་དཔའ་གཏུམ་འཇིགས་པའི་ང་
རོ་སྒྲོགས་ཏེ་ཞེ་སྡང་སྲོག་བཀུམ་མང་བའི་དབང་གིས་ཆོས་སྐྱོང་གི་བཀའ་ཆད་
ལྟ་བུ་ཕྱི་ལོ་(1699 A.D)ཆིག་སྟོང་དྲུག་བརྒྱ་གོ་དགུ། མྱོས་ལྡན་ཞེས་པ་ས་མོ་
ཡོས་ལོར་ནང་འཁྲུགས་ཀྱི་རྐྱེན་ལས་འདས་ཞེས་གསལ། སྡེ་སྲིད་དྲུག་པ་དྲུང་
ཆེན་ངག་དབང་ཚེ་རིང་ས་ཡོས་ནས་སྡེ་ཁྲི་ལོ་གསུམ་བར་
1 ལྷོ་འབྲུག་ཆོས་འབྱུང་བློ་གསར་རྣ་བའི་རྒྱུན་ལྟར་བྲིས། 2འདི་ལོ་ཟླ་བ་བརྒྱད་པའི་ཚེས་བཅུ་དགུའི་
ནང་རྩེ་གདོང་གི་ཞབས་དྲུང་ཁྲི་ཆེན་འབྲས་མོ་ལྗོངས་ཀྱི་གནས་གཟིགས་སུ་ཕེབས་ནས་ཕྱིར་ལམ་སྐུ་
གཤེགས་པའི་བསྔོ་རྟེན་འབྱོར་བར་དགོངས་པ་ཡོངས་སུ་རྫོགས་པའི་མཆོད་བསྔོ་མཛད་ཚུལ་སྨིན་ལོས་
མཛད་པའི་གཏེར་ཆེན་ཕྱི་རྣམ་དད་པའི་ཤིང་རྟ་ལས་གསལ།
222



མཛད་ནས་གློ་བུར་དུ་གཤེགས། སྡེ་སྲིད་བདུན་པ་དབུ་མཛད་དཔལ་འབྱོར་
གྱིས་ཕྱི་ལོ་(1702 A.D)ཆིག་སྟོང་བདུན་བརྒྱ་གཉིས། ཆུ་རྟ་ལོ་ནས་སྡེ་ཁྲིར་
ལོ་གསུམ་བཞུགས་རིང་ཐུགས་རྒྱུད་ཞི་ཞིང་བྱམས་པའི་བཀའ་ཁྲིམས་སྐྱོང་
བཞིན་པའི་སྐབས་འབྲུག་དམག་ཕོ་བྲང་རབ་བརྟན་རྩེ་ནས་ཕྱིར་འཐེན་མཛད་
དེ་འབྲས་ལྗོངས་རྒྱལ་ཁབ་རང་དབང་གཙང་མ་བདག་གིར་མཛད་པ་ནི་སྨོས་
མ་དགོས་སོ། །སྡེ་པ་དགེ་འདུན་ཆོས་འཕེལ་དུས་འབྲས་ལྗོང ས་སུ་འབྲུག་
དམག་བཙན་འཛུལ་གྱི་ཕོ་བྲང་རབ་བརྟན་རྩེ་དཔུང་གཤེད་ཀྱིས་དབང་བསྒྱུར་
བར་ཐེ་མི་ཚོམ་ཀྱང་འབྲས་ལྗོངས་རྒྱལ་རབས་དྭངས་ཤེལ་མེ་ལོང་ལས། ལྷོ་
ནས་སྡེ་སྲིད་གཞི་དར་ནས་རྟ་པ་ངག་དབང་འཕྲིན་ལས་དང༌། མགྲོན་ཕན་
ལས་གཉིས་ཀྱིས་འཁྲིད་ཤིང་འབྲུག་ལོར་འབྲུག་དམག་གིས་ཆོས་རྒྱལ་བགྲོང་
རྩིས་ཉེན་ཆེའི་མཚམས་སུ་ཡུག་ཐིང་དེ་ཤེས་ནས་གསང་སྟབས་སུ་ཆོས་རྒྱལ་
ཕྱག་རྡོར་རྣམ་རྒྱལ་གདན་ཞུས་ཀྱི་ཞེས་གསུངས། འོན་ཀྱང་བརྟག་པར་བྱ་སྟེ་
སྡེ་པ་གཞི་དར་ནི་ལྷོ་འབྲུག་གི་སྡེ་སྲིད་བཅུ་དྲུག་པ་བསོད་ནམས་ལྷུན་གྲུབ་ཀྱི་
མཚན་དུ་སོང་བའི་འདི་ ཕྱི་ལོ་(1768 AD)ཆིག་སྟོང་བདུན་བརྒྱ་རེ་བརྒྱད།
རབ་བྱུང་བཅུ་གསུམ་པའི་ཀུན་འཛིན་ཞེས་པ་ས་ཕོ་བྱི་བའི་ལོར་སྡེ་ཁྲིར་ཕེབས་
པར་གསལ་བས་འདི་སྐབས་ཆོས་རྒྱལ་ཕྱག་རྡོར་རྣམ་རྒྱལ་ཞིང་བརྗེས་ནས་ལོ་
ལྔ་བཅུ་ང་གསུམ་སོང་།ཁྲག་འཐུང་བཞི་པ་ཀུན་བཟང་འཇིགས་མེད་རྒྱ་མཚོའི་
སྐབས་ ཕྱི་ལོ་(1760 AD)ཆིག་སྟོང་བདུན་བརྒྱ་དྲུག་བཅུ། རབ་བྱུང་བཅུ་
གསུམ་པའི་རྣམ་གནོན་ལྕགས་འབྲུག་ལོ་ནང་འདིས་འབྲས་ལྗོངས་སུ་དཔུང་
223



དམག་དྲངས་ཅེས་དོ་ལུང་རིག་འཛིན་མཆོག་སྒྲུབ་གླིང་གི་དཀར་ཆག་ལས་
བཤད་ཀྱང་འདི་སྐབས་སྡེ་ཁྲིར་ཕེབས་མེད་པ་གོང་དུ་གསལ། དགུང་གྲངས་
ཉེར་བཞིར་ཕེབས་པ་ ཕྱི་ལོ་(1709 AD) ཆིག་སྟོང་བདུན་བརྒྱ་དགུ། རབ་
བྱུང་བཅུ་གཉིས་པའི་འགལ་བ་ཞེས་པ་ས་གླང་ལོར་སྨིན་གླིང་གཏེར་ཆེན་གྱི་
ལུང་བསྟན་བཞིན་ཁྲག་འཐུང་གསུམ་པ་འཇིགས་མེད་དཔའ་བོ་གདན་འདྲེན་
ཞིང་མཆོད་ཡོན་ཉི་ཟླ་ཟུང་གིས་སྦས་ཡུལ་འདིར་བསྟན་འགྲོའི་དོན་རླབས་
ཆེན་མཛད་ཚུལ་ལྷ་བཙུན་གསུམ་པའི་མཛད་རྣམ་དུ་གསལ་བ་བཞིན་ནོ།
།གཏེར་ཆེན་འགྱུར་མེད་རྡོ་རྗེའི་བཀའ་ལས། ད་ལྟའི་འབྲས་ལྗོངས་རྒྱལ་སྲས་
ཕྱག་རྡོར་རྣམ་རྒྱལ་འདི་ཡང་གུ་རུ་རིན་པོ་ཆེ་ཐུགས་རྗེའི་བདག་པོས་རྗེས་སུ་
བཟུང་བའི་ཡོན་བདག་དད་པའི་གསོས་ཐེབས་པའི་རང་རེ་ལའང་ཐུགས་བློས་
བརྗིད་འགེལ་ལྟ་བུ་ཡིན། ཞེས་གསུངས། ྋཆོས་རྒྱལ་ཉིད་ཀྱིས་བསྐུལ་བའི་
སྦས་ཡུལ་གཞི་བདག་རྣམས་ཀྱི་མཆོད་སྤྲིན་གཏེར་ཆེན་གྱིས་མཛད་པ་ཞིག་
ཀྱང་བཞུགས། འཇིགས་མེད་དཔའ་བོའི་ཞལ་སྔ་ནས། སྐུ་ཞབས་རྒྱལ་པོ་
རིན་པོ་ཆེ་སྐུ་བསོད་ཅི་དང་མི་འདྲ་བར་བརྟེན། བར་དེར་སྦས་ཡུལ་གཞན་
དབང་དུ་གྱུར་ཡང་ཟིང་ཆ་ཆེན་པོའི་གཡུལ་གཞོམས་སྤྲོད་རེས་མ་དགོས་པར་
ཐུགས་སུན་དང་དཀའ་ཚེགས་མེད་པར་ཕྱག་ཏུ་སོན། ཞེས་དང་། བསྟན་པ་
1 ཕྱི་ལོ་(1711A.D) རབ་བྱུང་བཅུ་གཉིས་པའི་ལྕགས་ཡོས་ལོའི་དབྱར་ངོ་འདིར་འབྲས་ལྗོངས་
རྒྱལ་པོ་ལ་སོགས་པའི་ཕྱོགས་འདུས་ཀྱི་སྐལ་ལྡན་མང་པོ་ལ་ཆོས་སྦྱིན་བར་མེད་དུ་སྩལ་ཞེས་ལོ་ཆེན་གྱི་
མཛད་པའི་སྨིན་གཏེར་རྗེའི་ནང་གི་རྣམ་ཐར་ཡོན་ཏན་མཐའ་ཡས་ལས་གསལ།
2 བྲིས་མ་མདོར་བསྡུས་ཞིག་ཁོ་བོའི་ལག་ཏུ་སོན་ཡོད།
224



མཆོད་པའི་སྦྱིན་བདག་ཕྱག་རྡོར་རྣམ་རྒྱལ་ཉིད་ཀྱང་ཕྱི་སྐྱ་བོའི་རྣམ་པ་ལས།
དོན་ཆོས་མཛད་སྐྱེས་བུའི་མཛད་པ་ཁོ་ནས་ཕྱིའི་མཛེས་ཆོས་ཙམ་མ་ཡིན་པའི་
ཆོ་ག་སྒྲུབ་མཆོད། དུས་མཆོད་སོགས་མཆོད་པ་ལ་བརྩོན་ཞིང་ཨོ་རྒྱན་ཆེན་པོ་
དང༌་ཆོས་རྒྱལ་གཏེར་བདག་གླིང་པར་མོས་པ་ཡིན། གསང་སྔགས་རྙིང་མའི་
བླ་མ་ཀུན་ལ་མི་ཕྱེད་པའི་གུས་པ་ཆེ་བ་སོགས་བསྟན་པ་མཆོད་པའི་ཡོན་
བདག་མཐུ་སྟོབས་བླ་ན་མེད་པ་མཐོང་ཞིང་རྗེས་སུ་ཡིད་རངས། ཅེས་པའི་
བསྔགས་བརྗོད་ཀྱི་མེ་ཏོག་འཐོར་ཞིང་ཤིང་རྟ་ཟླ་བ་དགུ་པའི་ནང་ཧུར་ཚ་ཆུར་
ཕག་ཤ་མེར་བསྲེག་དང་ཨ་རག་མཆོད་ཐལ་བའི་ནད་གཞི་རྙིང་བསླངས་ཀྱིས་
སྐུ་ལུས་ཤིན་ཏུ་རིད་པར་གྱུར། ཤིང་ལུག་ལོར་གསང་སྔགས་ཆོས་གླིང་དུ་
སྐྱབས་མགོན་འཇིགས་མེད་དཔའ་བོའི་དྲུང་ནས་ཀུན་མཁྱེན་ཀློང་ཆེན་པའི་བླ་
མ་ཡང་ཏིག་ཡིད་བཞིན་ནོར་བུའི་དབང་བཞི་ཡོངས་རྫོགས། རྡོ་རྗེ་སྙིང་པོ་
སྤྲིན་གྱི་ཐོལ་གླུའི་ཆིག་ཁྲིད། རྫོགས་ཆེན་བཅུ་བདུན་རྒྱུད་ཀྱི་ཀླག་ལུང་ངོ་སྤྲོད་
དང་བཅས་གསན་བཞེས་མཛད། དགུང་གྲངས་སོ་གཅིག་ཏུ་ཕེབས་པ་ཕྱི་ལོ་
(1716 AD)ཆིག་སྟོང་བདུན་བརྒྱ་བཅུ་དྲུག རབ་བྱུང་བཅུ་གཉིས་པའི་གདོང་
ངན་ཞེས་པ་མེ་སྤྲེལ་ཧོར་ཟླ་བཅུ་གཉིས་པའི་ཚེས་དགུའི་ཉིན་ར་ལང་ཚ་ཆུར་
གཤེགས་ཉེར་འཇིགས་མེད་དཔའ་བོ་ཆེད་ཕེབས་ཀྱིས་བར་དོའི་ངོ་སྤྲོད་ཞིབ་
པར་གནང་བའི་པུར་རབ་བརྟན་རྩེ་ཕོ་བྲང་དུ་གཟིམ་ཆུང་ཉི་འོད་འཁྱིལ་བར་
གསང་སྟབས་ཀྱིས་བདུན་ཕྲག་གཅིག་ཏུ་བཞུགས་སུ་གསོལ། ཚེས་བཅུ་
1 ཆོས་རྒྱལ་འདིའི་སྐུ་རིང་ནས་འབྲས་ནང་སྔ་འགྱུར་སྨིན་ལུགས་ཀྱི་ཕྱག་བཞེས་ཚུགས་པས་དེང་སང་
གསང་ཆེན་པདྨ་ཡང་རྩེས་མཚོན་སྡེ་དགོན་ཆེ་ཕྲ་བརྒྱ་ཕྲག་ཐལ་བ་བཞུགས།
225



དགུའི་སྲོད་ལ་གསང་ཆེན་པདྨ་ཡང་རྩེའི་དགོན་གྱི་བར་ཁང་དུ་ཐུགས་རྗེ་ཆེན་
པོ་རྒྱལ་བ་རྒྱ་མཚོའི་དཀྱིལ་འཁོར་དུ་ཞུགས་ལ་ཕུལ་བའི་དགོངས་རྫོགས་སུ་
དམིགས་པའི་དགེ་རྩའི་ཕུང་པོ་འཁོར་གསུམ་ཡོངས་དག་གི་ཀློང་དུ་རྒྱས་
བཏབ།
༈ ཆོས་རྒྱལ་བཞི་པ་འགྱུར་མེད་རྣམ་རྒྱལ།
འདིའི་ སྲས་ཆོས་རྒྱལ་བཞི་པ་འགྱུར་མེད་རྣམ་རྒྱལ་ཕྱི་ལོ་(1707 AD)ཆིག་
སྟོང་བདུན་བརྒྱ་བདུན། རབ་བྱུང་བཅུ་གཉིས་པའི་ཐམས་ཅད་འདུལ་ཞེས་པ་
མེ་ཕག་ལོར་འཁྲུངས་པའི་ཡབ་རྗེ་དགུང་དུ་གཤེགས་ལོའི་ཧོར་ཟླ་དང་པོའི་
ཚེས་བཅུའི་ཉིན་སྐྱབས་མགོན་འཇིགས་མེད་དཔའ་བོ། རིག་འཛིན་འཕྲིན་
ལས་རོལ་པའི་རྡོ་རྗེས་དབུས་དགོན་སྡེ་ཁག་གི་བླ་ཆེན་དང་དཔོན་རིགས་སྐྱ་
སེར་ནོར་འཛིན་གྱི་གཞི་མི་མངོན་པ་ཙམ་གྱིས་སེར་སྦྲེང་བཀོད་བཤམས་རོལ་
བསུ་སོགས་བློའི་ར་བ་ལས་འདས་པའི་ལྷ་མིའི་དཔལ་གྱི་འབྱོར་བ་རྟགས་
མཚན་བཟང་དགུ་ཕུན་ཚོགས་ལྔ་ལྡན་གྱི་ངོ་མཚར་འབྱམས་ཀླས་པས། ཕོ་
བྲང་རབ་བརྟན་རྩེའི་ཆོས་རྒྱལ་གོང་མ་རིམ་བྱོན་གྱི་མི་འཇིགས་གདོང་ལྔས་
མཐོ་བའི་གསེར་ཁྲིར་མངའ་གསོལ། སྐུ་ན་ཕྲ་བའི་ཆབ་སྲིད་འགན་བཞེས་མ་
ཐེག་པའི་རིང་ རིག་འཛིན་འཇིགས་མེད་དཔའ་བོའི་ཞབས་ནས་ཆོས་སྲིད་
གཟིགས་སྐྱོང་མཛད་ཚུལ་རྗེ་ཉིད་ཀྱི་ཞལ་ནས། གདུང་སྲས་འགྱུར་མེད་རྣམ་
རྒྱལ་ཉིད་ཀྱིས་ཐུགས་འགན་བཞེས་མ་ཐེག་རིང་གི་ངོ་ཚབ་རང་ལ་གལ་བའི་
1 ཡབ་ཕྱག་རྡོར་རྣམ་རྒྱལ་ནས་གློ་བོའི་རྒྱལ་པོའི་སྲས་མོ་ཁབ་ཏུ་བཞེས་པའི་སྲས་སུ་འཁྲུངས་ཞེས་
གསལ།
226



དེའི་སྔ་ལོ་མེ་སྤྲེལ་ཟླ་བ་བཅུ་གཅིག་པའི་ནང་དུ་ཚ་ཆུར་ཕེབས་པར། བསྙན་
གཞི་ནད་ཀྱི་ཁར་སྟོད་ཚངས་ཀྱིས་གཤེགས་ཉེར་མཚན་བཤད་ཀྱི་འབོད་མི་
གནང་བའི་ཕྱི་ནང་གསང་བ་ཡང་གསང་དང་བཅས་ཀྱི་བསླབ་སྟོན་མཐར་ཕྱིན་
ཡོད་གཤིས་མཚན་བཅས་མཚན་མེད་ཀྱི་དགེ་སྦྱོར་ངང་ནས་སྐབས་སུ་གང་
འགབ་དང༌། གསང་སྒོའི་སྟབས་བཅས་སྐུ་རིམ་དུ་སྙད། ཅེས་གསུངས་སོ།།
དགུང་གྲངས་བཅོ་ལྔར་ཕེབས་པ་ ཕྱི་ལོ་(1721 A.D)ཆིག་སྟོང་བདུན་བརྒྱ་
ཉེར་གཅིག རབ་བྱུང་བཅུ་གཉིས་པའི་འཕར་བ་ཞེས་པ་ལྕགས་གླང་ཧོར་ཟླ་
དང་པོའི་ཚེས་བཅུ་གཅིག་ཉིན་སྨིན་གླིང་གཏེར་ཆེན་འགྱུར་མེད་རྡོ་རྗེའི་སྲས་
མོ་སྐུ་གཞོན་པ་མི་འགྱུར་སྒྲོལ་མ་ལྕམ་མོར་བསུས་ཀྱང་གདུལ་བྱའི་བསོད་
ནམས་ལ་རག་ལས་པའི་གདུང་སྲས་མ་འཁྲུངས། དགུང་གྲངས་ཉེར་བརྒྱད་དུ་
ཕེབས་སྐབས་འཇིགས་མེད་དཔའ་བོའི་དྲུང་དུ་འདུས་པ་མདོ་དབང་། རྒྱུད་
གསང་བ་སྙིང་པོ། རྡོར་སེམས་ཐུགས་ཀྱི་མེ་ལོང་། གཤིན་རྗེ་ཚེ་བདག་ནག་
པོ་སོགས་ཆོས་བཀའ་དུ་མ་གསན་བཞེས་མཛད། ཆོས་རྒྱལ་འདིས་རྩེ་པོ་ཏ་
ལ་དང་འགྲན་བཟོད་པའི་བདེ་ཆེན་གླིང་ཕོ་བྲང་བཞེངས་བཞེད་ཀྱིས་རྨང་
1དཔེ་རྒྱུན་ཁུངསལྡན་དཔེའུ་རིས་བཅས་རྣམ་རྒྱལ་ལྷ་རྩེ་དགོན་དུ་བཞུགས་པ་ཕྱི་ལོ་ (193A.D)
ནང་ཁོ་བོས་མཇལ་སྐབས་འབུས་བཟོས་པས་འདུས་བྱས་ཀྱི་རང་མཚངས་སྟོན་ཉེར་འདུག2 དེང་སང་
ཧིང་སངས་སྒང་དུ་གྲགས་པའི་ས་ཕྱོགས་དེར་ཡོད། ཕྱི་ལོ་(1726A.D) ཆིག་སྟོང་བདུན་བརྒྱ་ཉེར་
དྲུག རབ་བྱུང་བཅུ་གཉིས་པའི་མེ་རྟ་ཟླ་བ་བཞི་པའི་ཚེས་བཅོ་བརྒྱད་ ་ཉིན་ཞལ་བཀོད་མཛད་ནས་
རྨངས་གཞི་གདིངས། འཇིགས་མེད་དཔའ་བོའི་གསུང་རྣམ་ལས། ཚེས་བཅོ་བརྒྱད་ལ་རབ་བརྟན་རྩེར་
འབྱོར་། རྒྱལ་པོ་འགྱུར་མེད་རྣམ་རྒྱལ་ཡང་བདེ་ཆེན་གླིང་དང་ཀུན་བཟང་སྐྱིད་སྦུགས་ཟེར་བའི་སྤྲོ་ཁང་
ཞིག་གནང་བའི་ཞལ་བཀོད་ཀྱི་ས་ནས་རབ་རྩེར་ཕེབས། ཅེས་གསུངས།
227



གཞི་གདིང་བའི་ལིམྦྷ་སོགས་འབངས་འགའི་གྱེན་ལོག་གིས་དགོངས་དོན་ཇི་
བཞིན་མ་འཁྱོལ་བའི་ བརྩེགས་ཤུལ་དེང་སང་ཡང་ཡོད། （འདིའི་སྲས་ཆོས་
རྒྱལ་ལྔ་པ་རྣམ་རྒྱལ་ཕུན་ཚོགས་”ནི་ཡབ་རྗེ་དམ་པ་འདའ་ཁར་བློན་རིགས་
རྣམས་ ཀྱིས་ལྷ་ མི་ཀུན་གྱི་རྒྱལ་ཚབ་སུ་ཡིས་འཛིན་ཞུས་པའི་ རིན་སྤུངས་
གཉེར་དགའ་ལྡན་ ཨ་ལྕེ་ལ་ལྟོས་གསུངས་པ་བཞིན་ཡབ་ཀྱིས་དགུང་
གྲངས་ཉེར་བདུན་དུ་ཕེབས་པ་ ཕྱི་ལོ་(1733 Ap)ཆིག་སྟོང་བདུན་བརྒྱ་སོ་
གསུམ། རབ་བྱུང་བཅུ་གཉིས་པའི་བག་མེད་ཅེས་པ་ཆུ་མོ་གླང་ལོར་སྐུ་
བལྟམས། དེ་ཕྱིན་ཆོས་རྒྱལ་རིམ་བྱོན་འོད་གསལ་ལྷའི་གདུང་རབས་དྲི་མ་
མེད་ པ་ དེང་ སང་ གི་བར་ཏུ་ ཡང་ སྲས་མཆེད་ཟུང་ གཅིག་ འཚོ་བཞེས་ སུ་
བཞུགས་བཞིན་པའོ།།
དེ་ལྟར་དུས་ཕྱིས་ཆོས་རྒྱལ་རྣམས་ཀྱིས་སྔོན་གྱི་ཆོས་གཞི་དགོན་
གནས་ཀྱི་རྒྱུན་མི་ཉམས་པར་སྐྱོང་བ་ལས་དམིགས་བཀར་གྱི་ལུང་རྟོགས་ཀྱི་
1 དེར་འཁུ་ལྡོག་ཤིན་ཏུ་དམ་པའི་གཙང་བཙན་ཇོ་བོ་འབའ་ར་བར་གྲགས་པ་ཞིག་གནས་པས་ལོ་ལྟར་
འཇིག་རྟེན་རྒན་པོའི་ཁ་སྨོན་གྱི་གསོལ་མཆོད་དང་། པདྨ་དབང་རྒྱལ་རྡོ་རྗེས་མཛད་པའི་གསོལ་མཆོད་
བྱས་པའི་སྲོལ་མཆིས། 2 ཡབ་འགྱུར་མེད་རྣམ་རྒྱལ་ཉེར་བརྒྱད་དུ་བཞུགས་ཅེས་གསལ་བས་ཞལ་
བཞུགས་རིང་ནས་འདི་འཁྲུངས་ཞེས་བཞེད་པ་འཐད་དམ་དཔྱད།3ཆོས་རྒྱལ་ལྔ་པ་འདིས་བདག་པོ་རབ་
ཤར་གྱི་སྲས་མོ་བཞེས་ཀྱང་དབྱར་ནད་ཀྱིས་འདས། དེ་ནས་གྱོད་པ་ཕྱག་མཛོད་འགྱུར་མེད་ཀྱི་སྲས་མོ་
ལེགས་པ་གླིང་པའི་ལྕམ་བཞེས་པའི་སྲས་མོ་ཨ་བོ་ལགས་འཁྲུངས་ཀྱང་སྲས་མེད། ས་སྐྱ་ཁྲི་ཆེན་གྱི་གསུང་
བརྟག་བཞིན་གཏི་ཕུག་པའི་སྲས་མོ་བཟང་མོ་བཞེས་པས་སྲས་ཆོས་རྒྱལ་དྲུག་པ་བསྟན་འཛིན་རྣམ་རྒྱལ་
འཁྲུངས་ཅེས་གསལ། 4ཡབ་འགྱུར་མེད་རྣམ་རྒྱལ་གྱིསརིན་སྤུངས་བློན་དགའ་ལྡན་གྱི་སྲས་མོ་ཟུར་ལྕམ་
གྱི་ཚུལ་དུ་བཞེས་པ་ལས་འཁྲུངས་ཅེས་གསལ་བས་ཁུངས་ལྡན་གྱི་ཡིག་ཆ་དང་བསྟུན་ཏེ་དཔྱད་འོས།
228



བསྟན་པར་ཕྱག་རྗེས་ཆེ་ཚུལ་ཁུངས་ལྡན་གྱི་ཡིག་ཆ་དབང་པོའི་སྤྱོད་ཡུལ་དུ་མ་
གྱུར་གཤིས་འདི་ཙམ་ལས་འོལ་ཚོད་དང་ངག་རྒྱུན་གྱི་ཅལ་སྒྲོགས་མི་སྤྲོའོ།
ཆབ་སྲིད་ཕྱོགས་གོར་འབྲུག་དབྱིན་གསུམ་གྱི་དུས་ཟིང་བྱུང་ཚུལ་རྒྱལ་རབས་
རྣམས་ལས་ཤིན་ཏུ་ཞལ་གསལ་བཞུགས་པས་སྐྱར་ཟློས་མ་བྱས་པས་ཤེས་
བྱའི་གནས་ལ་མཁྱེན་རབ་རྒྱས་པར་ཐུགས་བརྒྱལ་བ་རྣམས་ཀྱིས་ཅིས་ཀྱང་
རྒྱལ་རབས་རྣམས་ལ་སྤྱན་ཟུར་ཕྱོགས་པར་ཞུ། མཁའ་སྤྱོད་འབྲས་མོ་ལྗོངས་
ཀྱི་གཙུག་ནོར་སྤྲུལ་པའི་རྣལ་འབྱོར་མཆེད་བཞི་བརྒྱུད་འཛིན་དང་བཅས་པའི་
བྱུང་བ་བརྗོད་པ་བློ་གསར་གཞོན་ནུའི་དགའ་སྟོན་ལས། ཆོས་ཀྱི་རྒྱལ་པོ་ཕུན་
ཚོགས་རྣམ་རྒྱལ་གྱི་གདུང་རབས་བཤད་པའི་ལེའུ་སྟེ་ལྔ་པའོ།།
229



༈ ལེའུ་དྲུག་པ་ཀཿཐོག་པ་སོགས་གསང་སྔགས་སྔ་འགྱུར་རྙིང་
མའི་བརྒྱུད་འཛིན་འགའི་ལོ་རྒྱུས་བཤད་པ།
༈ དཔལ་རྒྱལ་བ་ཀཿཐོག་པའི་བརྒྱུད་འཛིན།
གསང་ཆེན་སྔ་འགྱུར་བསྟན་པའི་ཆུ་འགོ་དཔལ་རྒྱལ་བ་ཀཿཐོག་པའི་
རིང་ལུགས་སྦས་ཡུལ་འབྲས་མོ་ལྗོངས་འདིར་ཇི་ལྟར་དྲངས་བའི་ཚུལ་ས་བོན་
ཙམ་བརྗོད་པར་བྱ་བ་ལ། གདོད་མའི་མགོན་པོ་འོད་མཚན་སྟོང་འབར་དགེ་
བའི་བཤེས་གཉེན་གྱི་ཚུལ་བཟུང་བ་ཀཿཐོག་པ་དམ་པ་བདེ་གཤེགས་ཀྱིས་
ཐོག་མར་ཆགས་བཏབ་པ་ནས་བཟུང་གདན་སའི་མིང་ཆོས་བརྒྱུད་ལ་ཐོག་
པས་ཀ༔ཐོག་པ་ཞེས་ཡོངས་སུ་གྲགས།
༈ ཀཿཐོག་པ་དམ་པ་བདེ་གཤེགས་ནི།
ཕྱི་ལོ་(1134 AD) ཆིག་སྟོང་གཅིག་བརྒྱ་སོ་བཞི། རབ་བྱུང་གཉིས་
པའི་ཀུན་ དགའ་ ཞེས་ པ་ ཤིང་ ཕོ་ སྟག་ལོར་མདོ་ ཁམས་བུ་འབུར་སྒང་དུ་
གཏོགས་པ་འབྲི་ཆུའི་འགྲམ་དུ་ཡབ་གཙང་པ་དཔལ་གྲགས་དང་ཡུམ་གཙང་
མོ་རིན་ཆེན་དགོན་གཉིས་ཀྱི་སྲས་སུ་སྐུ་འཁྲུངས། རྟེན་དགེ་སློང་གི་དངོས་
པོར་བཞུགས་ཤིང་གསར་རྙིང་རིས་སུ་མ་མཆིས་པའི་བཤེས་གཉེན་དུ་མ་ལས་
མདོ་སྔགས་གཞུང་ལུགས་རབ་འབྱམས་ལ་གསན་བསམ་བསྒོམ་གསུམ་གྱིས་
23)



སྒྲོ་དོགས་ལེགས་པར་བཅད་དེ་མཁས་གྲུབ་ཀྱི་ས་མཐོར་གཤེགས། རྗེ་འཛམ་
སྟོན་རིན་པོ་ཆེས། དབེན་པར་རྩེ་གཅིག་ཉམས་བཞེས་མཛད་ན་འོད་ལུས་སུ་
གཤེགས་པ་དང༌། ཀཿཐོག་ཏུ་ཕེབས་ན་སངས་རྒྱས་ཀྱི་བསྟན་པ་རྒྱས་པར་
ལུང་བསྟན་པ་བཞིན་རྣམ་འདྲེན་བུ་རམ་ཞིང་པའི་ལུང་རྟོགས་ཀྱི་བསྟན་པ་རིན་
པོ་ཆེ་ཁོ་ན་ཐུགས་ལ་བརྣག་སྟེ་ཁམས་ཕྱོགས་ས་ཡུལ་ཀ་འདྲ་བར་རྗེ་ཉིད་
དགུང་གྲངས་སོ་བརྒྱད་དུ་ཕེབས་པ་ཕྱི་ལོ་(1171 AD) ཆིག་སྟོང་གཅིག་བརྒྱ་
དོན་གཅིག རབ་བྱུང་གསུམ་པའི་བོང་བུ་ཞེས་པ་ལྕགས་མོ་ཡོས་ལོར་ཀཿཐོག་
དགོན་ཆགས་བཏབ། སྐལ་ལྡན་དཔག་ཏུ་མེད་པ་ལ་སྔ་འགྱུར་མདོ་སྒྱུ་སེམས་
གསུམ་གཙོ་བོར་གྱུར་བའི་འཆད་སྤེལ་མཛད་དེ་དཔལ་ཆེ་བ་དྲུག་ལྡན་གསང་
སྔགས་སྔ་འགྱུར་གྱི་བསྟན་པ་ རིན་པོ་ཆེ་གཞིར་བཞེངས་སུ་མཛད། དགུང་
གྲངས་དོན་གཅིག་ཏུ་ཕེབས་པ་ཕྱི་ལོ་(1204 A.D)ཆིག་སྟོང་ཉིས་བརྒྱ་བཞི།
རབ་བྱུང་གསུམ་པའི་མིག་དམར་ཞེས་པ་ཤིང་ཕོ་བྱི་བའི་ལོར་གཟུགས་སྐུའི་
བཀོད་པ་འདུས་པའི་ཚུལ་བསྟན་ཏོ། །གདན་ས་ཆེན་པོ་འདིར་ཀཐོག་བླ་
རབས་བཅུ་གསུམ་སོགས་རིགས་གསུམ་སེམས་དཔའི་རྣམ་སྤྲུལ་རིམ་པར་
བྱོན་ཏེ་སྔ་འགྱུར་གྱི་བསྟན་པ་བཤད་སྒྲུབ་ལས་གསུམ་གྱིས་བསྐྱངས་པའོ།།
༈ ཀཿཐོག་པ་མཚུངས་མེད་ཆོས་རྗེ་ཀུན་ཏུ་བཟང་པོ།
ཁྱད་པར་ལུང་ཟིན་སྤྲུལ་པའི་རྣལ་འབྱོར་མཆེད་བཞིའི་ཡ་གྱལ་ཀཐོག་པ་
མཚུངས་མེད་ཆོས་རྗེ་ཀུན་ཏུ་བཟང་པོ་ནི།ཀཐོག་རྡོ་རྗེ་གདན་གྱི་བླ་མ་མཛད་
231



དེ་སྔ་འགྱུར་གྱི་བསྟན་པ་འཛིན་སྐྱོངས་སྤེལ་གསུམ་གྱི་མཛད་འཕྲིན་རླབས་པོ་
ཆེས་སྐྱེས་ཆེན་དམ་པའི་རྣམ་ཐར་བདག་གིར་བཞེས་ཏེ། དུས་གསུམ་མཁྱེན་
པ་ཨོ་རྒྱན་ཆེན་པོའི་རྡོ་རྗེའི་ལུང་བསྟན་དང་བོད་ལྗོངས་སྲིད་ཕྱོགས་ལ་འཕོ་
འགྱུར་སྣ་ཚོགས་བྱུང་བ་སོགས་སྦས་ཡུལ་སྙེགས་པའི་དུས་ལ་བབས་པར་
དགོངས་ཏེ། བོད་དབུས་གཙང་བརྒྱུད་སྦས་ཡུལ་འབྲས་མོ་གཤོངས་ཀྱི་ཤར་
སྒོ་བྱང་སྒོ་ལ་སོགས་པའི་གནས་ཆེན་ཕུ་མདའ་ཐམས་ཅད་དུ་དཀའ་སྤྱད་དུ་
མའི་སྒོ་ནས་སའི་ཁུང་བཅད། ནུབ་སྒོ་སེང་མའི་ལམ་ཕྱེས་ནས་འབྲས་མོ་
གཤོངས་ ཀྱི་སའི་ ཐིག་ལེ་ ཡུག་བསམ་ནོར་བུ་སྒང་དུ་ཞབས་ པད་བསྐྱོད།
ཀཿཐོག་དགོན་རྟེན་དང་བརྟེན་པར་བཅས་ཆགས་བཏབ་ནས་དགེ་འདུན་གྱི་
སྡེ་བཙུགས། རྗེ་འདིས་རྫུ་འཕྲུལ་གྱིས་གྲུབ་ཆུ་ཞིག་བཏོན་པ་དེང་སང་ཀཿཐོག་
མཚོ་ཞེས་ནོར་སྒང་མཆོད་རྟེན་གྱི་ཉེ་ཕྱོགས་སུ་ཡོད་པའི་མཚེའུ་འདི་ཡིན་པར་
གྲགས། གཏེར་ཆེན་རཏྣ་གླིང་པའི་ལུང་བྱང་ལས། ང་ཡི་སྤྲུལ་པ་རྣལ་འབྱོར་
མཆེད་བཞི་ལས༔ གཅིག་ནི་སྦས་ཚུལ་གཞན་གྱིས་མ་རིག་པརཿ གནས་ཀྱི་
སྒོ་ལམ་ཅུང་ཟད་རྙེད་པར་འགྱུར༔ ཞེས་གསུང་སོ། །རྗེ་འདིའི་ལྗོངས་འདིར་
བསྟན་པ་ལ་ཕྱག་རྗེས་ཆེ་ཚུལ་གྱི་མཛད་རྣམ་ཞིབ་པར་མི་བཞུགས་པས་འདི་
ཙམ་ལས་ བྲིར་མ་སྤོབས་སོ། །ཆོས་རྒྱལ་ཕྱག་རྡོར་རྣམ་རྒྱལ་གྱི་སྐུ་རིང་ལ་
ཀཿཐོག་དགོན་འདིར་དབུ་འོད་ཡེ་ཤེས་འབུམ་གྱི་སྐུ་སྐྱེ་ཨོ་རྒྱན་ཆོས་ཀྱི་རྒྱ་
1 རི་དེའུ་ཞིག་གི་སྟེང་བརྩེགས་ཤུལ་དང་ཤུགས་སྡོང་སྐྱེས་ཤིང་གྲོང་པའི་མིས་བདག་པས་ཆོས་བརྒྱུད་
འཛིན་པའི་སྐྱེས་ཆེན་རྣམས་ཀྱིས་སྐྱར་གསོ་ཞིག་འབྱུང་ན་སྙམ།
232



མཚོ་ཡབ་སྲས་བཞུགས། འདིའི་དྲུང་ནས་རིན་ཆེན་སྤུངས་བླ་མ་འཕྲིན་ལས་
རྒྱ་མཚོས་གཙུག་ཕུད་ཕུལ་ཏེ་ཆོས་བཀའ་གསན་ཚུལ་རིག་འཛིན་འཕྲིན་ལས་
རྒྱ་མཚོའི་རྣམ་ཐར་མཐོང་བ་ཀུན་གྲོལ་ལས་གསལ། གཞན་ཡང་ཕྱི་ལོ་(1684
A.D)རབ་བྱུང་བཅུ་གཉིས་པའི་ཤིང་བྱི་ཟླ་བ་ལྔ་པའི་ཚེས་བཅུ་དགུ་ནས་
བཟུང་འབྲས་ལྗོངས་བླ་མ་ཀཿཐོག་པ་སྐུ་མཆེད་སོགས་ལ་ཨ་ཏི་ཟབ་དོན་སྙིང་
པོའི་ཁྲིད་བཀའ་ཤིན་ཏུ་སྨིན་པར་མཛད་ཅིང་། གཞན་ཡང་གཏེར་གསར་
རྡོར་སེམས། རྫོགས་ཆེན། གཤིན་རྗེ་དྲེགས་འཇོམས། རཏྟའི་རྟ་མགྲིན་
གསང་འདུས་རྣམས་ཀྱི་དབང་ལུང་། ཤིང་གླང་ཟླ་བ་བདུན་པའི་འགོར་འབྲས་
ལྗོངས་ཀཿཐོག་སྐུ་མཆེད་སོགས་སྔ་ཕྱིར་འབྱོར་བའི་ཕྱོགས་འདུས་པ་མང་པོར་
གཏེར་གསར་གཙོ་བོར་གྱུར་བའི་དབང་ལུང་མང་པོར་སྩལ། ཕྱི་ལོ་(1688
A.D)ས་འབྲུག་ཟླ་བ་བརྒྱད་པའི་ཚེས་བརྒྱད་ཀྱི་ཉིན་འབྲས་ལྗོངས་ཀཿཐོག་པ་
མཆེད་སོགས་སྔ་ཕྱིར་ལྷག་པའི་དོན་གཉེར་ཅན་མང་པོ་དང་། སྨིན་གྲོལ་གླིང་
འདུས་ཚོགས་བཅས་པར་ཚོམས་ཆེན་གྱི་སེང་གཡབས་སྟེང་ནས་རྙིང་མ་རྒྱུད་
འབུམ་ཆེན་མོའི་བཀའ་ལུང་གསོལ་ཚིགས་གྲོལ་མ་ཐག་ནས་ས་རུབ་ཀྱི་བར་
ཆོས་མཐུན་ཤིན་ཏུ་ཆེ་བར་མཛད། ཟླ་བ་བཅུ་གཅིག་པ་ཤར་མཚམས་ཀཐོག་
པ་མཆེད་སོ་སོའི་རྫོང་བའི་གནང་ཆ་རྒྱ་ཆེ་བ་དང༌། ཕྱི་ལོ་(1694 A.D)རབ་
བྱུང་བཅུ་གཉིས་པའི་ཟླ་བ་དགུ་པའི་མཇུག་དེར་འབྲས་ལྗོངས་ཀཿཐོག་པའི་བླ་
མ་ཡབ་སྲས་རྣམས་གཤེགས་པའི་བསྔོ་རྟེན་འབྱོར་བར་དགེ་ཚོགས་བྱང་ཆེན་ .
དུ་བསྔོ་སྒྱུར་དང་། དེ་ལྟར་འབྲས་བླ་ཀཿཐོག་པ་འདི་སྔ་ཕྱིར་སྨིན་གླིང་དུ་
233
233



གསན་བསམ་མང་དུ་མཛད་པས་གཏེར་ཆེན་འགྱུར་མེད་རྡོ་རྗེའི་དབང་ལུང་
མན་ངག་རྫོགས་པའི་སློབ་མའི་གྲྭལ་དུ་བཞུགས་ཅེས་ལོ་ཆེན་གྱིས་མཛད་པའི་
གཏེར་ཆེན་གྱི་ཕྱིའི་རྣམ་ཐར་དད་པའི་ཤིང་རྟ་ལས་གསལ། རྣལ་འབྱོར་
མཆེད་གསུམ་ལས་ཀཿཐོག་ཆོས་རྗེ་འབྲས་མོ་གཤོངས་འདིར་ཐོག་མར་ཞབས་
བཅགས། ལྷ་བཙུན་ཀུན་བཟང་རྣམ་རྒྱལ་གྱིས་ཞལ་སྔ་ནས། དེ་ནས་ཆོས་ཀྱི་
རྒྱལ་པོ་ཚངས་པ་ལྷའི་མེ་ཏོག་གི་གདུང་འཛིན་པ་རྒྱལ་བའི་སྲས་པོ་བཀྲ་ཤིས་
རྣམ་རྒྱལ་དཔལ་བཟང་པོ་དང༌། གནས་ཆེན་ཕྱི་ནང་དུ་ཞབས་ཡུན་རིང་མོ་
ནས་ཆགས་པའི་མཚུངས་མེད་ཆོས་ཀྱི་རྗེ་ཀུན་ཏུ་བཟང་པོ་སོགས་ཀྱང་རིམ་
པར་མཇལ། ཞེས་གསུངས་པས་སོ། །སྐྱབས་རྗེ་བྱ་བྲལ་སངས་རྒྱས་རྡོ་རྗེས་
མཛད་པའི་ ཀཿཐོག་ཆོས་འབྱུང་ རིན་པོ་ཆེའི་ཕྲེང་བ་ལྟ་བུའི་གཏམ་ལས།
འབྲས་ལྗོངས་ཀཐོག་དགོན་གྱི་འཕྲོས་དོན་ཅུང་ཟད་བཤད་ན། བསམ་ཡས་
ལྷོ་ནུབ་ཀྱི་ས་གནས་ཆེན་པོ་བར་ཡུལ་རིན་པོ་ཆེ་འབྲས་མོ་ལྗོངས་འདིའི་
གནས་སྒོ་ཐོག་མར་རིག་འཛིན་རྒོད་ལྡེམ་གྱིས་ཅུང་ཟད་ཕྱེས། དེ་ནས་མོན་
ཀཿཐོག་པ་བསོད་ནམས་རྒྱལ་མཚན་གྱིས་ཀྱང་བསྒྲོད་ཐུབ་ཙམ་བྱུང་། དེ་ནས་
རྣལ་འབྱོར་མཆེད་བཞིས་ཡོངས་གྲགས་སུ་ཕྱེས་པ་ཡིན་ཏེ། གཏེར་ཆེན་བདུད་
འདུལ་ཆོས་བདག་ལྷ་བཙུན་ནམ་མཁའ་འཇིགས་མེད་བྱང་ནས་བྱོན། བླ་མ་
ཀཿཐོག་པ་ཀུན་ཏུ་བཟང་པོ་ཞེས་བྱ་བ་ནུབ་ནས་བྱོན། མངའ་བདག་སེམས་
དཔའ་ཕུན་ཚོགས་རིག་འཛིན་ལྷོ་ནས་བྱོན། དྷརྨ་ར་ཛ་ཕུན་ཚོགས་རྣམ་རྒྱལ་
ཤར་ནས་བྱོན་ཏེ་རྣམ་པ་བཞི་རབ་བྱུང་བཅུ་གཅིག་པའི་ (1642A.D)ཆུ་ཕོ་རྟ་
234



ལ་ཡུག་བསམ་ནོར་བུ་སྒང་དུ་ལྷན་གཅིག་ཏུ་འཛོམས་ནས་གནས་ཀྱི་ལྟེ་བ་
བྲག་དཀར་བཀྲ་ཤིས་སྡིངས། ཕྱོགས་བཞིའི་ཕུག་ཆེན་བཞི་བཅས་ཤར་ནུབ་
དགུང་གསུམ་གྱི་གནས་ཀྱི་ངོ་སྤྲོད་ཞིབ་ཆ་གཏན་ལ་ཕབས་རྗེས། བླ་མ་སོ་
སོས་གདན་ས་རེ་ཆགས་བཏབ་པའི་ཚེ་ཀཐོག་པས་ཡུག་བསམ་ཕྱོགས་སུ་
ཀཿཐོག་དགོན་ཆགས་བཏབ་ནའང་། རྗེས་ནས་གོར་ཥའི་དམག་གིས་དགོན་
པ་བཤིག་གཏོར་བཏང་དེ་ནས་དགོན་ས་སྤོས་ཏེ་ད་ལྟའི་དཔའ་རྐྱང་ཀཿཐོག་
དགོན་འདི་ཉིད་ཆགས་པ་ཡིན་ལ། ཤར་ཀཿཐོག་རྡོ་རྗེ་གདན་དང་ཐག་རིང་
དྲག་པས་ཆོ་ག་ཆོས་སྤྱོད་ཀྱི་རིམ་པ་རྣམས་མ་དགོན་དང་འདྲ་མཚུངས་མ་བྱུང་
བར། སྨིན་གླིང་རྡོར་སེམས་དང་མངའ་རིས་ གཏེར་སྟོན་གར་དབང་རྒྱལ་
མཚན་གྱི་གཏེར་མ་ཕུར་པ་ཞིག་འདོན་སྲོལ་མཆིས་ཀྱང་དེའི་དབང་ལུང་གི་
རྒྱུན་ཆད་ནས་ལོ་མང་སོང་བར་མ་ཟད་དབང་ལུང་གི་རྒྱུན་ཕྱོགས་གང་ནའང་
མེད་ངེས་སུ་མཐོང་། ཀཿཐོག་སི་ཏུ་རིན་པོ་ཆེ་རྒྱ་གར་གནས་གཟིགས་ཕེབས་
སྐབས། དགོན་པའི་དབུ་ཆོས་རྣམས་ཞབས་བཅར་ཞུས་ཏེ་ད་ནས་བཟུང་
ཀཿཐོག་མ་དགོན་རང་ནས་འཛིན་སྐྱོང་གནང་རོགས་ཞུ་ནན་ཕུལ་བར་སི་ཏུ་
རིན་པོ་ཆེའི་བཀའ་ཕེབས་སུ། རིང་མིན་བོད་ནས་ཀཿཐོག་བླ་མ་ཞིག་བརྗོང་
མདའ་གནང་ཡོང་ཞེས་ཞལ་བཞེས་གནང་དོན་ལྟར། ངེད་རང་ལ་ལྷ་ས་ནས་
རིན་པོ་ཆེས་ཁྱེད་འབྲས་ལྗོངས་ཕྱོགས་སུ་འགྲོ་བ་ཤར་ཚེ་དཔའ་རྐྱང་ཀཿཐོག་
དགོན་པར་ཆེད་བསྐྱོད་ཀྱིས་ཆོས་ཕྱོགས་ནས་ཕན་ཐོགས་རོགས་རམ་གང་
1 ཕུར་པའི་དཔེ་རྣམས་མཆོད་རྟེན་གྱི་གཟུངས་གཞུག་དུ་ཕུལ་ཞེས་ཐོས།
， 235



དྲགས་བགྱིད་དགོས་ཞེས་་བཀའ་བྲིས་ངེས་འབྱོར་ཕྱག་རྟགས་བཅས་བསྩལ་
བྱུང༌། རྗེས་སོར་ངེད་རང་འབྲས་ལྗོངས་སུ་འབྱོར་ནས་སི་ཏུ་རིན་པོ་ཆེའི་
བཀའ་རྒྱ་དགོན་པར་ཕུལ་ཚེ་འདུས་སྤྱི་ནས་ངེད་ལ་འོང་དགོས་པའི་འབོད་
བསྐུལ་ནན་ཆགས་བྱུང་བ་ལྟར་ཀཿཐོག་དགོན་པར་ཕྱིན་ནས་གྲྭ་ཚངས་སྤྱི་ལ་
ཀཿཐོག་རང་ལུགས་སྐུ་གསུམ་ཞི་ཁྲོ། བདུད་འདུལ་ཕུར་པ། ཞི་ཁྲོ་དགོངས་པ་
རང་གྲོལ། ཀློང་གསལ་ཚེ་སྒྲུབ་སོགས་ཀྱི་སྨིན་གྲོལ་ལུང་དང་ཆོ་གའི་ཕྱག་
ལེན་འབུད་དཀྲོལ་བརྡུང་གསུམ་གཏོར་བཟོ་དཀར་བརྒྱན་བཅས་གསར་དུ་
བསླབ་པའི་རྒྱུན་ད་ལྟའང་གནས་བཞིན་པའོ། །ཞེས་གསུངས་སོ། །དེ་ལྟར་
བདུད་ཀློང་རྣམ་གཉིས་ཀཐོག་པའི་ཆོས་བརྒྱུད་ལ་ཕྱག་རྗེས་བཀའ་དྲིན་ཆེ་
བས་མཛད་རྣམ་ས་བོན་ཙམ་བཀོད་པ་ལ།
༈ 1གཏེར་ཆེན་བདུད་འདུལ་རྡོ་རྗེ་ནི། །
ཡབ་གླིང་གི་རིགས་འཚོ་བྱེད་མཁས་པ་ཀླུ་སྐྱབ་དང་ཡུམ་བོ་ལུ་མ་ཞེས་པའི་
སྲས་སུ་ ཕྱི་ལོ་(1615 A.D)ཆིག་སྟོང་དྲུག་བརྒྱ་བཅོ་ལྔ། རབ་བྱུང་བཅུ་པའི་
སྲིན་བུ་ཞེས་པ་ཤིང་མོ་ཡོས་ལོར་མདོ་ཁམས་སྡེ་དགེ་དངུལ་ཕུ་ནང་དུ་གྲགས་
པའི་སྲིབ་ཕྱོགས་སུ་མཚན་གྱི་མེ་ཏོག་གསར་དུ་བཞད། འདྲེན་པ་དཀོན་
མཆོག་རྒྱལ་མཚན་དང་རིག་འཛིན་འཇའ་ཚོན་པས་མཚོན་མཁས་གྲུབ་ཀྱི་གོ་
འཕང་དགུང་ལ་བཏེགས་པའི་རིས་མེད་བཤེས་གཉེན་དུ་མ་མཉེས་པ་གསུམ་
གྱིས་བསྟེན། མནལ་ལམ་དུ་མཁའ་འགྲོ་མ་རྣམས་ཀྱིས་ཟངས་མདོག་དཔལ་
1 གཏེར་བརྒྱའི་རྣམ་ཐར་རིན་ཆེན་བེཊུར་མའི་ཕྲེང་མཛེས་ལྟར་བྲིས།
236



རིར་གདན་དྲངས་ནས་ཞག་ཉེར་བརྒྱད་བཞུགས་པའི་རིང་གུ་རུ་རིན་པོ་ཆེའི་
དྲུང་ནས་སྨིན་གྲོལ་རྫོགས་པར་གསན་ཞེས་གསལ། དགུང་གྲངས་ཉེར་དགུར་
ཕེབས་པ་ ཕྱི་ལོ་(1643 A.D)ཆིག་སྟོང་དྲུག་བརྒྱ་ཞེ་གསུམ། རབ་བྱུང་བཅུ་
གཅིག་པའི་ཉི་མ་ཞེས་པ་ཆུ་མོ་ལུག་གི་ལོ་ལ་རིགས་ལྡན་པདྨ་སྐྱིད་ལས་རྒྱུར་
བསྟེན་ཏེ་གཡུ་མཚོ་རིན་ཆེན་བྲག་ནས་གཏེར་གྱི་ཁ་བྱང་དང༌། སྤུ་བོ་དོང་ཆུ་
བདེ་ཆེན་གསང་བ་ཕུག་ནས་དམ་ཆོས་དགོངས་པ་ཡོངས་འདུས་ཀྱི་ཟམ་མོའི་
ཆོས་གཏེར་དང་ལྷན་དུ་གུ་རུའི་སྐུ་ཚབ་དང་ཕྱག་མཚན་དམ་རྫས་ཀྱི་རིགས་
མང་པོའང་སྤྱན་དྲངས། ཤར་ཀཿཐོག་རྡོ་རྗེ་གདན་ཡན་སྔ་འགྱུར་རྙིང་མའི་སྡེ་
དགོན་དུ་མར་ཞབས་པད་བསྐྱོད་དེ་སྐལ་ལྡན་གྱི་འདུལ་བྱ་མང་པོ་རྗེས་སུ་
བཟུང་། དེ་ལྟ་བུའི་མཛད་འཕྲིན་རེ་ཞིག་མཐར་ཕྱིན་པའི་ཚུལ་བསྟན་ཏེ་ཕྱི་ལོ་
(1672 Ap)ཆིག་སྟོང་དྲུག་བརྒྱ་དོན་གཉིས། རབ་བྱུང་བཅུ་གཅིག་པའི་ -
ཡོངས་འཛིན་ཞེས་པ་ཆུ་ཕོ་བྱི་བའི་ལོ་དགུང་གྲངས་ང་བརྒྱད་པར་སྒྲ་འོད་མེ་
ཏོག་གི་ཆར་སོགས་ངོ་མཚར་བའི་ཆོ་འཕྲུལ་མཐའ་ཡས་པ་བཅས་གཟུགས་སྐུ་ ་
ཆོས་དབྱིངས་སུ་བསྡུས་སོ།།
༈ གཏེར་ཆེན་ཀློང་གསལ་སྙིང་བོ་ནི། །
ཡབ་སྔགས་འཆང་ཀུན་དགའ་དོན་གྲུབ་དང་ཡུམ་དཀོན་མཆོག་སྒྲོན་མ་གཉིས་
ཀྱི་སྲས་སུ་ཕྱི་ལོ་(1625 A.D)ཆིག་སྟོང་དྲུག་བརྒྱ་ཉེར་ལྔ། རབ་བྱུང་བཅུ་པའི་
ཁྲོ་བོ་ཞེས་པ་ཤིང་མོ་གླང་ལོར་བྱེས་པ་ཞེས་པའི་སའི་ཆར་སྐུ་བལྟམས། །
1 གཏེར་བརྒྱའི་རྣམ་ཐར་རིན་ཆེན་བེཊུར་མའི་ཕྲེང་མཛེས་ལྟར་བྲིས།
་ 237་



1
དགུང་ལོ་ཉེར་གཉིས་པར་ཤར་ཀཿཐོག་རྡོ་རྗེ་གདན་དུ་ཆོས་བྲོས་ལ་བྱོན།
མཉམ་མེད་དཀོན་མཆོག་རྒྱལ་མཚན་ལས་བྱང་གཏེར་ཀུན་བཟང་དགོངས་པ་
ཟང་ཐལ་སོགས་རྫོགས་ཆེན་གྱི་ཉམས་ཁྲིད་གསན་པས་གདོད་མའི་རང་ཞལ་
མངོན་ཏུ་གྱུར། སྤོ་བོར་གཏེར་ཆེན་བདུད་འདུལ་རྡོ་རྗེ་དང་མཇལ་ནས་གཏེར་
གསར་ཡོངས་སུ་རྫོགས་པའི་དབང་ལུང་གསན། དགུང་གྲངས་སོ་གཉིས་སུ་
ཕེབས་སྐབས་གུ་རུ་རིན་པོ་ཆེ་དམར་སྨུག་རུས་པའི་རྒྱན་ཅན་གྱི་རྣལ་འབྱོར་
ཞིག་ཏུ་སྤྲུལ་ནས་གཏེར་གྱི་ཁ་བྱང་དངོས་སུ་སྩལ་བ་བཞིན་ལོ་གཉིས་ཀྱི་ཁོང་
དུ་གཏེར་སྒྲུབ་མཐར་ཕྱིན་ཏུ་མཛད། དགུང་གྲངས་སོ་བཞིར་ཕེབས་པ་ཕྱི་ལོ་
(1658 Ap)ཆིག་སྟོང་དྲུག་བརྒྱ་ང་བརྒྱད། རབ་བྱུང་བཅུ་གཅིག་པའི་རྣམ་
བྱུང་ཞེས་པ་ས་ཕོ་ཁྱིའི་ཧོར་ཟླ་དང་པོའི་ཚེས་བཅུ་ལ་ཁེ་མི་འགྱུར་རྡོ་རྗེ་བྲག་
ནས་གཏེར་ཁ་ཐམས་ཅད་ཀྱི་ཐོག་མ་སྐུ་གསུམ་སྙིང་པོ་སྤྱན་དྲངས་བ་ནས་
བཟུང་ཟབ་གཏེར་མང་པོ་ཕྱག་ཏུ་བབས། སྙིགས་དུས་ཀྱི་རྒྱལ་བསེན་དམ་སྲི་
འདྲེ་གདོན་མ་རུང་པ་མང་པོ་དངོས་སུ་སྲོག་སྙིང་འཕྲོག་སྟེ་དམ་ལ་བཏགས།
སྐུ་ཚེའི་སྨད་ལ་ཀཿཐོག་རྡོ་རྗེ་གདན་དུ་བཞུགས་ནས་ཆོས་ཀྱི་ཕྲིན་ལས་
བསྐྱངས་ཏེ་སྔ་འགྱུར་གྱི་བསྟན་པ་རྨང་ནས་གསོས། དགུང་གྲངས་དྲུག་བཅུ་རེ་
བརྒྱད་དུ་ཕེབས་པ་ ཕྱི་ལོ་(1692 AD)ཆོག་སྟོང་དྲུག་བརྒྱ་གོ་གཉིས། རབ་
བྱུང་བཅུ་གཉིས་པའི་ཨངྒིར་ཞེས་པ་ཆུ་ཕོ་སྤྲེལ་སྤྲེལ་ཟླ་བའི་ཉེར་གསུམ་ལ་ངོ་
མཚར་བའི་རྟགས་མཚན་དུ་མ་དང་བཅས་མཁའ་སྤྱོད་པདྨ་འོད་དུ་གཤེགས་
པའི་ཚུལ་བསྟན་ཏོ།།
་་ 23་



༈ གཏེར་ཆེན་གུ་རུ་ཆོས་དབང་གི་རིང་ལུགས་འཛིན་པ་
འབྲས་ལྗོངས་རིན་ཆེན་སྤུངས་
གསང་སྔགས་ཡང་རྩེ་དགོན།
མཁའ་སྤྱོད་དཔལ་གྱི་འབྲས་མོ་གཤོངས་ཀྱི་གནས་ཀྱི་ལྟེ་བ་བྲག་དཀར་བཀྲ་
ཤིས་སྡིངས་ཀྱི་ལྷོ་ངོས་སུ་ཆགས་པའི་རིན་ཆེན་སྤུངས་ཞེས་གྲགས་པའི་རི་
གླང་ཆེན་ཉལ་བ་འདྲ་བ་མཐོ་ལ་བསིལ་དྲོད་སྙོམས་པ་ཏིང་འཛིན་ངང་གི་སྐྱེ་བ་
ཚེ་འདིའི་སྣང་བ་རང་ཤུགས་ཀྱི་འགག་པ། བྱ་དང་རི་དྭགས་ཤ་བ་གོ་བ་
སོགས་ཕན་ཚུན་བག་ཡངས་སུ་རྩེ་བ་སྔོན་བྱོན་གོང་མས་བྱིན་གྱིས་རླབས་པའི་
དབེན་པའི་ཡོན་ཏན་དུ་མས་སྤུད་པའི་གནས་ཕྱོགས་ག་ལ་བར་དེང་སང་གུ་རུ་
ཆོས་དབང་གི་ཆོས་རྒྱུད་འཛིན་པའི་སྡེ་དགོན་ཆུང་ངུ་ཞིག་ཡོད་པ་དེ་དུས་
རབས་འདི་སྐབས་བཞེངས་པ་ཡིན་ཞེས་ཁུངས་སུ་ཆེ་བའི་ཡིག་ཆ་མི་མངོན་
པས་ལོ་ཁམས་ཟླ་ཚེས་ཇི་བཞིན་པ་བརྗོད་པར་དཀའ་བར་སྣང་ཡང་རབ་བྱུང་
བཅུ་གཉིས་པའི་ནང་ཚུད་ཕལ་ཆེར་གདན་ས་ཆགས་བཏབ་པ་ཡིན་ནམ་
དཔྱད། སྤང་སྟོན་གྲུབ་པའི་དབང་ཕྱུག་གཏེར་ཆེན་འཁོར་ལོས་བསྒྱུར་བ་གུ་རུ་
ཆོས་ཀྱི་དབང་ཕྱུག་གི་གདུང་རབས་རྩོད་པ་དང་བྲལ་བ་བླ་མ་གསང་བདག་རྡོ་
རྗེ། བླ་མ་ཨོ་རྒྱན་རྒྱ་མཚོ། རིག་འཛིན་འཕྲིན་ལས་རྒྱ་མཚོ་སྟེ་རྗེ་འདི་གསུམ་
གྱི་སྐབས་ནས་བཟུང་གདན་ས་ཆགས། བླ་མ་གསང་བདག་རྡོ་རྗེ་འབྲས་
ལྗོངས་བཞུགས་རིང་བོད་གཞུང་བཀའ་ཤག་ནས་བཀའ་རྒྱ་ཞིག་ཕྱི་ལོ་(1711
A.D)ཆིག་སྟོང་བདུན་བརྒྱ་བཅུ་གཅིག རབ་བྱུང་བཅུ་གཉིས་པའི་བོང་བུ་ཞེས་
: 239



པ་ལྕགས་མོ་ཡོས་ལོར་ཕེབས་པ་འདི་ལྟར། དཔལ་གྱི་འབྲས་མོ་ལྗོངས་འདི་
ཉིད་སྦས་གནས་ཀྱི་རྒྱལ་པོ་བོད་དང་བོད་ཆེན་པོའི་ས་གནས་ཀྱི་མེ་རྩར་ཆེ་བ་
ཞིག་ཡིན་འདུག་པ་བཅས་ གཟིགས་སྣང་རྒྱ་ཅན་མས་དབུས་ཚད་ཐུབ་ཀྱི་
ལུང་རྣམས་ལས། སྦས་གནས་འདི་ཉིད་དུ་བོད་འབངས་བདེ་ཐབས་རིམ་འགྲོ་
ཞིག་ཚུགས་ན་བསྟན་འགྲོར་སྨན་ཡོན་ཆེ་བར་བརྟེན་འདི་ལོ་ནས་བཟུང་།
མངའ་བདག་ཁྲི་སྲོང་གི་གསུང་སྤྲུལ་གུ་རུ་ཆོས་དབང་གི་བརྒྱུད་འཛིན་པ་རིན་
ཆེན་སྤུངས་བླ་མ་གསང་བདག་རྡོ་རྗེ་དབོན་རྒྱུད་བཅས་པས་འབྲས་ལྗོངས་ཀྱི་
གནས་སྒོ་བར་པ་གྲོ་མོར་ཕ་མེས་ཀྱི་དགོན་གནས་ཚེ་བརྟན་དགོན་ཉམས་
གསོ་ཐུབ་ན་དང༌། དེ་མིན་གནས་མཐིལ་གང་འོས་སུ་ལོ་རེ་བཞིན་གྲྭ་སློབ་
གྲངས་བཅད་ནས་བླ་མ་གསང་བ་འདུས་པ་དང་། བཀའ་བརྒྱད་གསང་བ་
ཡོངས་རྫོགས་ཀྱི་སྒྲུབ་པ་སོགས་བདུན་གཉིས་རེ་ཇི་སྲིད་རྒྱལ་བསྟན་ནམ་
གནས་བར་ཚུགས་རྒྱུའི་ཐེབས་སུ་ལོ་ལྟར་བླ་བྲང་ཁྲལ་ཏེ་ནས་ཇ་ཀོ་རྩེ་མཁོ་
དྲུག་གསུམ་དང་། ཕག་རི་རྫོང་སྡོད་ཀྱི་རྩིས་སྟེང་ནས་ཚ་གཤོར་ཁལ་ལྔ་བཅུ་
ཐམ་པ་སྤྲོད་པ་དང་། བདེ་ཐབས་རིམ་འགྲོ་སྒྲུབ་རྒྱུ་མན་ངག་ལག་ལེན་ཁུངས་
བཙུན་གྱི་སྒོ་ནས་སྒྲུབ་དགོས་དང། ཕག་རི་རྫོང་སྡོད་རིམ་ཅན་ནས་དོ་དམ་
བྱེད་རྒྱུ་དང༌། འབྲས་ལྗོངས་རྒྱལ་བློན་སེར་སྐྱ་ཚང་མས་གནོད་འགལ་རིགས་
བྱེད་མི་ཆོག་ཅེས་གོང་ཚེས་རབ་བྱུང་བཅུ་གཉིས་པའི་ལྕགས་ཡོས་ལ་
1 གོང་ས་ལྔ་པ་བློ་བཟང་རྒྱ་མཚོའི་གསང་བ་རྒྱ་ཅན་ཆོས་སྡེ་ཉེར་ལྔ་ཁ་སྐོང་ལྗགས་བསྒྲིགས་བཅས་གླེགས་
བམ་གཉིས་བཞུགས།
240



ཅེས་གོང་ཚེས་རབ་བྱུང་བཅུ་གཉིས་པའི་ལྕགས་ཡོས་ལ་སྩལ་བ་འབྲས་ལྗོངས་
རྒྱལ་རབས་དྭངས་ཤེལ་མེ་ལོང་ལས་གསལ།
༈ བླ་མ་འཕྲིན་ལས་རྒྱ་མཚོ་ནི།
ཡབ་སྤང་སྟོན་གུ་རུ་ཆོས་དབང་གི་གདུང་ལས་བྱོན་པ་བླ་མ་ཨོ་རྒྱན་རྒྱ་མཚོ་
དང་ཡུམ་ཚེ་དབང་བུ་ཁྲིད་གཉིས་ཀྱི་སྲས་སུ་རབ་བྱུང་བཅུ་གཉིས་པའི་ནང་
འབྲས་ལྗོངས་རིན་ཆེན་སྤུངས་གདན་སར་སྐུ་འཁྲུངས། བྱིས་པའི་སྐབས་ངག་
ཐོག་མར་ཕྱེས་དུས་ཨ་ལི་ཀ་ལི་དང་མཁའ་འགྲོས་གནང་བའི་མིང་པདྨ་རང་
ཤར་ཡིན་ཞེས་མཚན་ཡང་རྗེ་ཉིད་ཀྱིས་ཐོགས། གངས་ཅན་བོད་ཀྱི་ཕྱོགས་སུ་
ཕྱག་མཛུབ་བསྟན་ཏེ་ང་ཡ་གི་ཕྱོགས་ནས་ཡིན་ཞེས་གྲུབ་ཐོབ་ཞིག་གི་མཚན་
བཏོན་ནས་ང་དེའི་སྐྱེ་བ་ཡིན་ཞེས་སྔོན་གནས་རྗེས་དྲན་སོགས་སྐྱེས་ཆེན་དམ་
པའི་ཡོན་ཏན་ལྷན་སྐྱེས་སུ་མངའ། དགུང་གྲངས་བཅུ་གཅིག་པའི་དུས་འབྲས་
ལྗོངས་ཡུག་བསམ་ཀཿཐོག་དགོན་ཏུ་དབུ་འོད་ཡེ་ཤེས་འབུམ་གྱི་སྐུ་སྐྱེ་ ཨོ་
རྒྱན་ཆོས་ཀྱི་རྒྱ་མཚོའི་སྐུ་ཞབས་སུ་གཙུག་ཕུད་ཕུལ་བའི་མཚན་རིག་འཛིན་
འཕྲིན་ལས་རྒྱ་མཚོ་ཞེས་གསོལ། དགུང་གྲངས་བཅོ་ལྔ་མ་ཟིན་བར་དེར་
བཞུགས་ནས་ཕ་མེས་གུ་རུ་ཆོས་དབང་གི་ཆོས་འཁོར་ཡོངས་རྫོགས་ཀྱི་ཕྱག་
ལེན་ཀུན་བྱང་བར་མཛད་དེ་དབང་ལུང་གསན་བཞེས་སྐབས་ཀཿཐོག་སྤྲུལ་སྐུ་
ཡབ་སྲས་ཞིང་ཁམས་སུ་གཤེགས། རྗེ་ཉིད་ཀྱི་གདན་སར་ཞབས་པད་བསྐྱོད་
1 འདི་སྐོར་ཀཐོག་པའི་མཁས་དབང་རྣམས་ལ་རྒྱུས་ཡོད་ཤས་ཆེ་བས་དཔྱད།
24l



ནས་་ཐུགས་རྗེ་ཆེན་པོ་ཡང་སྙིང་ཀུན་འདུས་ཀྱི་བཅད་རྒྱ་ལ་བཞུགས་པས་
རྟགས་མཚན་ངེས་ཤེས་དྲོངས་བ་བྱུང་། འོག་མིན་གཉིས་པ་ཨོ་རྒྱན་སྨིན་གྲོལ་
གླིང་ཞབས་སོར་འཁོད་དེ་གཏེར་ཆེན་འགྱུར་མེད་རྡོ་རྗེའི་དྲུང་ནས་སྨིན་གླིང་
གཏེར་གསར་ཡོངས་རྫོགས་ཀྱི་དབང་ལུང་། སླར་རིན་ཆེན་སྤུངས་གདན་སར་
ཆོ་འཕྲུལ་ཟླ་བར་ཐུགས་རྗེ་ཆེན་པོའི་སྒྲུབ་པ་མཛད་སྐབས་མར་མེའི་ཀོང་བུ་
ཆུང་ངུ་ཞིག་ཡུན་རིང་དུ་གནས་པའི་མཐའ་འཇའ་འོད་འཁྱིལ་ཞིང་ཉི་ཟླ་ལྟར་
གསལ་བ་དང་རྒྱལ་བ་རིགས་གསུམ་སེམས་དཔའི་ཞལ་མཇལ། རིག་འཛིན་
ཐུགས་མཆོག་རང་གྲོལ་གྱི་དྲུང་ནས་མཁའ་འགྲོ་སྙིང་ཐིག་དང་བྱང་གཏེར་
ཐུགས་ཆེན་འགྲོ་བ་ཀུན་གྲོལ་གྱི་དབང་། ལྷོ་འབྲུག་སྤ་གྲོ་སྟག་ཚང་དུ་གྲུབ་
པའི་དབང་ཕྱུག་ངག་དབང་བསམ་གཏན་གྱི་དྲུང་ནས་གཏེར་ཆེན་པདྨ་གླིང་པ།
རིག་འཛིན་འཇའ་ཚོན་སྙིང་པོ། ཆོས་རྒྱལ་རཏྣ་གླིང་པ་བཅས་ཀྱི་ཆོས་འཁོར་
ཡོངས་རྫོགས་ཀྱི་སྨིན་གྲོལ་གསན་ཏེ་གནས་དེར་ལོ་གསུམ་སྒྲུབ་པའི་རྒྱལ་
མཚན་བཙུགས་ཏེ་བཞུགས། གཞན་ཡང་ལྷོ་འབྲུག་གི་གནས་ཆེན་ཀུན་ལ་
ཞབས་བཅགས་ནས་གནས་འབྲེལ་མཛད། སླར་འབྲས་ལྗོངས་སུ་རྗེ་ཉིད་ཀྱི་
གདན་སར་ཞབས་པད་བསྐྱོད་དེ་ཨོ་རྒྱན་བདེ་ཆེན་ཕུག་དང་ལྷ་རི་རིན་ཆེན་
སྙིང་ གི་ཕུག་པར་ ཟླ་བ་བཅུ་གཉིས་རེ་ཐུགས་དམ་གནས་འབྲེལ་མཛད།
མཁའ་འགྲོ་གསང་བའི་ཕུག་པར་སྒྲུབ་འབྲེལ་བཞུགས་སྐབས་ནད་ཀུན་སེལ་
བའི་དཀར་པོ་གཅིག་ཐུབ་ཀྱི་སྨན་ཆུ་རིན་པོ་ཆེའི་ནང་སྐྱེ་བོ་མང་པོས་གཙང་རྨེ་
ཐབས་གཤོབ་ཤོར་བས་གཏེར་སྲུང་ཀླུ་སྨན་དཀར་མོ་ཐུགས་ཁྲོས་ཀྱིས་ཆོ་
1 སྤང་སྟོན་གུ་རུ་ཆོས་དབང་གི་ཟབ་གཏེར་ལས་བྱོན།
242



འཕྲུལ་སྣ་ཚོགས་བྱུང་བས་རྗེ་ཉིད་ཀྱིས་བསངས་གསོལ་ཕུལ་བས་ཀླུ་སྨན་
དཀར་མོ་ཞལ་དངོས་སུ་བསྟན། ཆུ་འགྲམ་དུ་སྲོག་ཆགས་རྣམས་ལ་གཟིགས་
ཏེ་བསྔོ་སྨོན་གྱི་རྒྱས་བཏབ་མཛད་སྐབས་སྤྲེའུ་དུ་མ་རྗེ་ཉིད་ཀྱི་དྲུང་དུ་ལག་
ཐལ་མོ་སྦྱར་ནས་སྡོད་པ་སོགས་ཀྱིས་སྨན་ཆུར་འདུས་པའི་སྐྱེ་འགྲོ་མཆོག་
དམན་ཀུན་དད་པའི་གནས་ལ་བཀོད། དབུས་གཙང་ཕྱོགས་སུ་ལན་གསུམ་
ཞབས་བཏེགས་པས་སྐོར་ཞིག་ཡབ་མེས་གུ་རུ་ཆོས་ཀྱི་དབང་ཕྱུག་གིས་ཆགས་
བཏབ་པའི་ལྷོ་བྲག་གུ་རུ་ལྷ་ཁང་ཞིབ་མཇལ་མཛད། བལ་ཡུལ་ཡང་ལེ་ཤོད་
དུ་ཕུར་པའི་སྒྲུབ་པ་མཛད་པས་བསྙེན་སྒྲུབ་མཐར་ཕྱིན་པའི་རྟགས་མཚན་
གཞུང་ལས་བཤད་པ་བཞིན་མངོན་ཏུ་གྱུར། རྗེ་ཉིད་ཀྱི་གདན་སར་བཅད་རྒྱ་
དམ་པོ་ཞིག་ལ་བཞུགས་དུས་ཉེ་གནས་ཀྱིས་གསོལ་བ་ཕུལ་བས་ཞལ་ལྡེར་
གསོལ་ཅོག་སྟེང་འབྱར་བ་འདི་ལ་དགོས་དོན་ཞིག་ཡོད་པ་ཡིན་དགོངས་ནས་
ད་ལྟ་ནང་རྟེན་དུ་བཞུགས་ཡོད་ཅེས་གསལ། དུས་ཕྱིས་གདན་ས་དེར་འཕོ་
འགྱུར་དུ་མ་བྱུང་བས་དེང་སང་ནང་རྟེན་དུ་མི་བཞུགས། མདོར་ན་སྤང་སྟོན་
གྲུབ་པའི་དབང་ཕྱུག་གི་ཐུགས་བསྐྱེད་བདེན་མཐུ་བསླུ་བ་མེད་པ་ལ་བརྟེན་
དེང་སང་ཡང་བླ་མ་གསང་བ་འདུས་པ། ཐུགས་རྗེ་ཆེན་པོ་ཡང་སྙིང་ཀུན་
འདུས། བཀའ་བརྒྱད་གསང་བ་ཡོངས་རྫོགས་སོགས་གོང་མའི་ཕྱག་བཞེས་མ་
ཉམས་པར་བཞུགས་བཞིན་པའོ། །གདུང་བརྒྱུད་དུ་གྲགས་པ་འགའ་བཞུགས་
ཀྱང་རྒྱལ་བ་གོང་མའི་རྣམ་ཐར་བདག་གིར་བཞེས་ཏེ་བསྟན་འགྲོའི་དོན་
རླབས་ཆེན་ལ་ཐུགས་ཁུར་ཆེ་བ་དུས་དབང་གི་མི་བཞུགས་ནའང་། སླད་ནས་
243
243



གདན་ས་འདིར་སྔ་འགྱུར་གྱི་བསྟན་པ་རིན་པོ་ཆེ་དགུང་དུ་འདེགས་པའི་སྐྱེས་
ཆེན་དུ་མ་འབྱོན་པར་སྙིང་ནས་གསོལ་བ་འདེབས་པ་ལགས།
༈ གཏེར་ཆེན་སྤང་སྟོན་གུ་རུ་ཆོས་ཀྱི་དབང་ཕྱུག .
ཡབ་སྤང་སྟོན་གྲུབ་པའི་སྙིང་པོ་དང་ཡུམ་དཀར་བཟའ་མགོན་སྐྱིད་
གཉིས་ཀྱི་སྲས་སུ་ཕྱི་ལོ་(1212 AD)ཆིག་སྟོང་ཉིས་བརྒྱ་བཅུ་གཉིས། རབ་
བྱུང་བཞི་པའི་ཨངྒིར་ཞེས་པ་ཆུ་ཕོ་སྤྲེལ་ལོར་མངལ་གྱི་ཆུ་འཛིན་ལས་གྲོལ།
ཡབ་རྗེ་དམ་པ་དང་མངའ་བདག་འགྲོ་མགོན་རྣམ་གཉིས་ཀྱི་གཙོས་བཤེས་
གཉེན་དུ་མ་ལས་གངས་ཅན་འདིར་བཞུགས་སོ་ཅོག་གི་མདོ་སྔགས་རབ་
འབྱམས་མ་གསན་པ་མེད་པ་ལྟ་བུར་མཛད། གོ་ལོ་ཙམ་དུ་མ་ལུས་པར་དབེན་
པར་བླ་རྫོགས་ཐུགས་གསུམ་གྱི་ཉམས་བཞེས་མཐར་ཕྱིན་མཛད་དེ་གྲུབ་པའི་
གོ་འཕང་ཐོན་པོར་གཤེགས། དགུང་གྲངས་བཅུ་གསུམ་ལ་ཕེབས་སྐབས་གྲྭ་
པ་མངོན་ཤེས་ཀྱིས་སྟོན་པའི་ཤོག་སེར་ཞིག་ཕྱག་ཏུ་སོན་ཀྱང་ཡབ་རྗེ་དམ་
པས་དུས་ལ་མ་བབས་བར་དཀག་སྡོམ་མཛད། དགུང་གྲངས་ཉེར་གཉིས་སུ་
ཕེབས་པ་ ཕྱི་ལོ་(1233 A.D)ཆིག་སྟོང་ཉིས་བརྒྱ་སོ་གསུམ། རབ་བྱུང་བཞི་
པའི་ཆུ་སྦྲུལ་ལོར་ཁ་བྱང་དེ་ལ་བརྟེན་ནས་ལ་ཡག་ཉིན་གི་ལུང་པ་གནམ་སྐས་
ཅན་ནས་ཡང་བྱང་བཞེས། གཏེར་སྲུང་ཀླུ་བདུད་མགོ་དགུ་དང་ཡེ་ཤེས་མཁའ་
འགྲོ་ཡུམ་གྱི་ཆ་བྱད་ཅན་གཉིས་ཀྱིས་གཏེར་གྱི་ལྡེའུ་མིག་ཕུལ། ཀེའུ་ཚང་གི་
སྒོ་ཕྱེས་པས་གཏེར་བཅུད་བྱ་རྒོད་ཁྱུང་ཙམ་པ་ཞིག་བྱུང་བ་ལ་ཞོན་ནས་གནམ་
རིམ་པ་བཅུ་གསུམ་གྱི་སྟེང་འཇའ་འོད་འཁྱིལ་བའི་གུར་ཁང་དུ་སངས་རྒྱས་རྡོ་
244



རྗེ་སེམས་དཔའི་ཞལ་མཇལ་ཏེ་རིག་པ་རྩལ་གྱི་དབང་ཐོབ་བདུད་རྩིའི་བུམ་པ་
གནང་། སླར་གཏེར་བྱང་ལྟར་སྒོ་ཕྱེས་པས་ཁྲོ་ཆུའི་ཀླུ་བདུད་མགོ་དགུ་པའི་
གཟུགས་དང་ཟངས་ཀྱི་ གའུ་གཉིས་སྤྱན་དྲངས། ཀླུ་གཟུགས་ཀྱི་ནང་ནས་
གདམས་ངག་སྐོར་བཞི། གའུའི་ནང་ནས་མན་ངག་བརྒྱ་རྩ་བརྒྱད་ཀྱི་ཐོག་
དྲངས་གཏེར་ཁ་ཆེན་པོ་བཅོ་བརྒྱད་ཐུགས་གཏེར་དང་བཅས་ཆོས་ནོར་སྐུ་ཚབ་
དམ་རྫས་དུ་མ་སྤྱན་དྲངས། ཡབ་རྗེ་དམ་པ་དང་མངའ་བདག་འགྲོ་མགོན་
རྣམ་གཉིས་ཀྱིས་ཀྱང་གུ་རུའི་གསུང་འཁྲུལ་མེད་དུ་འདུག་ཅེས་ཟབ་གཏེར་ལ་
བསྔགས་བརྗོད་ཀྱི་མེ་ཏོག་འཐོར། དོག་པའི་སྣང་བར་ཨོ་རྒྱན་ཟངས་མདོག་
དཔལ་རིར་ཕེབས་ནས་ཨོ་རྒྱན་རིག་འཛིན་འདུས་པའི་ཚོགས་དང་བཅས་པ་
རྣམས་ཀྱིས་སྒྲུབ་ཆེན་མཛད་ཅིང་ཞལ་གདམས་ལུང་བསྟན་མཐའ་ཡས་པ་
སྩལ། ཚོང་འདུས་གུར་མོ་དང་བསམ་གྲུབ་བདེ་བ་ཆེན་པོའི་ལྷ་ཁང་ཆགས་
བཏབ། རྗེ་འདིས་གདན་སའི་མཐིལ་ལ་ཡག་གུ་རུ་ལྷ་ཁང་དུ་ལྷ་སའི་ཇོ་ཤག་
དང་མཚུངས་པའི་ཐུབ་པའི་སྣང་བརྙན་ངོ་མཚར་ཅན་ཧ་བོ་གངས་ལས་གཏེར་
ལས་བཞེས་པ་བཞུགས་སུ་གསོལ། དགུང་གྲངས་ང་དགུར་ཕེབས་པ་ཕྱི་ལོ་
(1270 Ap)ཆིག་སྟོང་ཉིས་བརྒྱ་བདུན་བཅུ། རབ་བྱུང་ལྔ་པའི་རབ་མྱོས་ཞེས་
པ་ལྕགས་ཕོ་རྟ་ལ་པདྨ་འོད་ཀྱི་ཕོ་བྲང་དུ་གཤེགས་པའི་མཛད་པ་བསྟན་ཏོ།།
245



༈ སྦས་ཡུལ་འབྲས་ལྗོངས་བླ་མ་རྡོ་རྗེ་གླིང་པའི་བརྒྱུད་འཛིན།
དེ་ལ་མཁའ་སྤྱོད་དཔལ་རི་པད་འོད་གཉིས་པ་སྦས་ཡུལ་གྱི་མཆོག་
གྱུར་འབྲས་མོ་གཤོངས་གླིང་ཡངས་པའི་གནས་ཀྱི་ལྟེ་བ་སྔོན་བྱོན་རྒྱལ་བློན་
བྱང་སེམས་རྣམས་ཀྱི་བཞུགས་ཁྲི་མི་འགྱུར་གཡུང་དྲུང་དགའ་བའི་རིས་མཚན་
པ། གངས་རི་མཛོད་ལྔ་སྟག་རྩེའི་མདུན་ནས་ལྷའི་དར་གོས་བརྐྱང་པ་ལྟ་བུའི་
ཡན་ལག་བརྒྱད་ལྡན་གྱི་གཙང་ཆབ་དྲི་མ་མེད་པ་གཡས་གཡོན་དུ་འཁྱིལ་བའི་
དབུས་འབུར་དོད་རང་བྱུང་དུ་གྲུབ་པ། ཆོས་ནོར་དམ་རྫས་ཀྱི་འཕྱུར་བུར་
གཏམས་པའི་བྲག་ དཀར་བཀྲ་ཤིས་སྡིངས་ཀྱི་ཤར་ཕྱོགས་རི་ཀ་པ་ལ་ཁ་
སྦུབས་པ་ལྟ་བུའི་སྦོ་ལ་ཕ་བོང་རུས་སྦལ་གྱི་གཟུགས་ལྟ་བུ་ཁ་ལྷོར་བསྟན་པ།
མདུན་ངོས་་མཚེའུ་མེ་ལོང་འདྲ་བ་བདུན་ཉ་དང་ལྕོང་མོ་དང་ཆུ་བྱ་ཕོ་མོ་ཤིན་
ཏུ་མཛེས་པའི་སྤུ་མདོག་ངོམ་ཞིང་ནམ་གཞར་དུས་ལ་མི་ལྟོས་པར་བག་ཡངས་
སུ་བརྩེ་བ། ྋཕ་བོང་རང་ཐག་ཙམ་པར་ཤིན་ཏུ་གསལ་བའི་ཞབས་རྗེས།
བྲམ་ཟེ་སྐྱེ་བ་མདུན་པའི་ཕྱག རྫོགས་པའི་སངས་རྒྱས་འོད་སྲུང་གི་ཚེམས་
སོགས་སྲིད་ན་རྙེད་པར་དཀའ་བའི་རིན་ཐང་བྲལ་བའི་ནང་རྟེན་གྱི་རིགས་དུ་
མ་བཞུགས་པའི་གྲུབ་པའི་བསྟི་གནས་རྡོར་གླིང་དགོན་ཐོག་མར་གདན་ས་
བཏབ་ཚུལ་དང་རྡོ་རྗེ་གླིང་པའི་གདུང་རབས་རིམ་བྱོན་རྣམས་ཀྱི་ལོ་རྒྱུས་མདོ་
ཙམ་བཤད་པར་བྱ་སྟེ། ཐོག་མའི་གདུང་གཏེར་བཏོན་ཆེན་པོ་རྡོ་རྗེ་གླིང་པ་
1 དེང་སང་རེ་ཟུང་ལས་རིམ་གྱིས་འབྲི་ནས་ཚང་མ་མཇལ་དུ་མེད།
2 དེང་སང་མ་ཎི་ལྷ་ཁང་གི་ནང་བརྩེགས་ངོས་སུ་མཇལ་དུ་ཡོད།
246



ནས་རིམ་པར་མཆེད་ཅེས་གྲགས་ཀྱང་ཁུངས་ལྡན་གྱི་ཡིག་ཆ་དབང་པོའི་ཡུལ་
དུ་མ་གྱུར་པས་ཇི་བཞིན་འཆད་དཀའ་ནའང་། སྨིན་གླིང་གཏེར་ཆེན་འགྱུར་
མེད་རྡོ་རྗེ་དང་ཐོག་མཚུངས་སུ་ གཏེར་བཏོན་རྡོ་རྗེ་གླིང་པའི་མཚན་ཅན་ཞིག་
ལ་སྲས་མཆེད་དྲུག་འཁྲུངས་ཏེ་གཅིག་རྒྱ་ནག གཅིག་ཟ་ཧོར། གཅིག་ཨོ་
རྒྱན། གཅིག་དབུས་གཙང། གཅིག་འབྲུག་བུམ་ཐང་ཕྱོགས་སུ་ཞབས་བསྐྱོད་
དེ་བསྟན་འགྲོའི་དོན་མཛད། ཁྱད་པར་ཕྱི་ལོ་(1717 A.D)ཆིག་སྟོང་བདུན་
བརྒྱ་བཅུ་བདུན། རབ་བྱུང་བཅུ་གཉིས་པའི་གསེར་འཕྱང་ཞེས་པ་མེ་མོ་བྱ་
ལོའི་ནང་སོག་པོ་ཇུན་གར་ཚེ་དབང་རབ་བརྟན་གྱིས་བཏང་བའི་དཔུང་དམག་
བོད་དུ་ལྷགས་ཏེ་སྔ་འགྱུར་གྱི་བསྟན་པར་ལོག་སྒྲུབ་ཤུགས་ཆེར་བྱུང་སྐབས་བླ་
མ་རྡོ་རྗེ་གླིང་པ་ཡབ་སྲས་གཉིས་ལོ་འདིའི་ཧོར་ཟླ་བཞི་པའི་ནང་སྦས་ཡུལ་
འབྲས་མོ་གཤོངས་སུ་ཞབས་བསྐྱོད་པའི་ གསང་སྔགས་ཆོས་གླིང་དུ་ཁྲག་
འཐུང་འཇིགས་མེད་དཔའ་བོ་དང་གསེར་ཞལ་མཇལ། གདན་ས་རྡོར་གླིང་
དུ་ཞབས་པད་བསྐྱོད་དེ་ས་འདུལ་རབ་གནས་མཛད་དེ་ལྗོངས་འདིའི་གཞི་
བདག་རྣམས་དབང་དུ་འདུས་ཏེ་མཆོད་འཕྲིན་ཞིག་ཀྱང་མཛད་ནས་ཡབ་རྗེ་
དམ་པ་འབྲུག་བུམ་ཐང་ཕྱོགས་སུ་ཞབས་བསྐྱོད་ཅེས་གསལ།
1 ཁུངས་ལྡན་གྱི་ཡིག་ཆར་དཔྱད་གཞི་མཆིས།
2འཇིགས་མེད་དཔའ་བོའི་གསུང་རྣམ་ལས། བླ་མ་རྡོ་རྗེ་གླིང་པ་ཡབ་སྲས་གྲྭ་བཅས། ཅེས་གསུངས།
3འདི་སྐབས་གངས་ཆེན་མཛོད་ལྔའི་ཆིབས་རྗེས་བཞག་པ་ཡིན་ཞེས་པ་དེང་སང་ཡང་དགོན་གྱི་མདུན་ངོས་མཇལ་
དུ་ཡོད། །
247



༈ བླ་མ་རིག་འཛིན་ཀློང་ཡངས།
ཡབ་བླ་མ་རྡོ་རྗེ་གླིང་པའི་སྲས་སུ་ཕྱི་ལོ་(1686 Ap)ཆིག་སྟོང་དྲུག་བརྒྱ་
གྱ་དྲུག རབ་བྱུང་བཅུ་གཅིག་པའི་ཟད་པ་ཞེས་མེ་སྟག་ལོ་ལ་འཁྲུངས། ཆོས་ཀྱི་
རྒྱལ་ པོ་གཏེར་བདག་གླིང་པའི་བཀའ་ལས། འབྲས་ལྗོངས་ཕུག་ཆེན་བཞིའི་
དབུས་བྲག་དཀར་བཀྲ་ཤིས་སྡིངས་གྱི་མདུན་རི་ཀ་པ་ལ་ཁ་སྦུབས་པ་ལྟ་བུའི་སྟེང་
རྡོ་རུས་སྦལ་འདྲ་བ་ཁ་ལྷོ་ལ་ལྟ་བ། རྒྱབ་རི་མཚོ་མེ་ལོང་འདྲ་བ་བདུན་ཡོད་པའི་
སར་སྒྲུབ་སྡེ་བཏབ་ན་བསྟན་འགྲོའི་དོན་རྒྱ་ཆེར་ཡོང་བའི་ལུང་བསྟན་ཕེབས་པ་
བཞིན་དགུང་གྲངས་སོ་གཉིས་སུ་ཕེབས་པ་ ཕྱི་ལོ་(1717 AD)ཆིག་སྟོང་བདུན་
བརྒྱ་བཅུ་བདུན། རབ་བྱུང་བཅུ་གཉིས་པའི་གསེར་འཕྱང་ཞེས་པ་མེ་བྱ་ལོར་ཡབ་
རྗེ་དམ་པ་དང་ལྷན་དུ་འབྲས་མོ་ལྗོངས་སུ་ཞབས་པད་བསྐྱོད་ནས་ལུང་དོན་བཞིན་
ས་གནས་ངོས་འཛིན་མཛད་དེ་སྒྲུབ་སྡེ་ཆུང་ངུ་ཞིག་བཏབ་སྟེ་བཞུགས། ཕྱིས་སུ་སྡེ་
དགོན་ཆུང་དུ་ཞིག་གསར་དུ་བཞེངས་ཏེ་ལྗོངས་འདིར་བསྟན་འགྲོའི་དོན་མཛད།
ཟིང་རྩེར་བཞུགས་པའི་སྐབས་ཡུག་ཐིང་གི་སྲིག་ཞེས་པས་རྡོར་གླིང་ངོས་སུ་རྫོང་
རྒྱབ་བཞེད་ཀྱིས་ས་རྡོ་བརྐོས་པས་གཞི་བདག་གི་ཆོ་འཕྲུལ་ཁྲག་དང་སྦྲུལ་གྱི་ཆར་
ཕབས་པ་རྗེ་འདི་གདན་ཞུས་ཀྱི་སྡེ་བརྒྱད་དབང་དུ་འདུས་པ་ནས་བཟུང་ཡུལ་གྱི་
མིང་ཡང་དབང་འདུས་རྡོར་གླིང་ཞེས་གྲགས། ལྕགས་”ཁུང་དུ་ལ་འོག་བླ་མས་
iདགོན་གྱི་གཡོན་ངོས་ཕ་བོང་མི་ཆུང་བ་ཞིག་ཡོད་པ་དེ་སྔོན་དུས་ཀོ་ལོང་ཤིན་ཏུ་ཆེ་བ་ཡིན་ཀྱང་དེང་དུས་
ཅུང་ཟད་འཇམ་དུ་ཕྱིན་ཞེས་གྲགས།
2 ལ་འོག་བླ་མ་ཨོ་རྒྱན་ཚེ་རིང་ཡིན་ནམ་ཐོག་མཚུངས་པས་དཔྱད།
248



གདན་དྲངས་ཏེ་ཟས་ངན་ཕུལ་བའི་དགུང་གྲངས་བདུན་ཅུ་དོན་གཅིག་ཏུ་
ཕེབས་པ་ ཕྱི་ ལོ་(1756 A.D)ཆིག་སྟོང་བདུན་བརྒྱ་ང་དྲུག རབ་བྱུང་བཅུ་
གསུམ་པའི་འཛིན་བྱེད་ཅེས་པ་མེ་ཕོ་བྱི་ལོ་ཧོར་ཟླ་དང་པོའི་ཚེས་གཉིས་ཉིན་
ཐུགས་དགོངས་ཟག་མེད་གདོད་མའི་ཆོས་དབྱིངས་སུ་མནལ་བའི་ཚུལ་བསྟན།
འདིའི་སྲས་ལས་གྲུབ། དེའི་སྲས་མདོ་སྔགས་བསྟན་འཛིན། དེའི་སྲས་ཚེ་
དབང་བསྟན་འཛིན། དེའི་སྲས་བླ་མ་རྗེ་དྲུང་རྣམ་རྒྱལ་སྐུ་རིང་ལྷ་ཁང་སླར་
བཞེངས་མཛད་པའི་ཆུ་གླང་ལོར་ཞིང་བརྗེས་པས་དགོན་བཟོ་འཕྲོ་ལུས། ཆུ་
སྟག་ལོར་སྲས་ཕུར་བདུད་རྡོ་རྗེ་འཁྲུངས། དེའི་སྲས་སྟག་ཤམ་པ། འདིས་
གཏེར་ཕྲན་འགའ་ཞིག་ཀྱང་གདན་དྲངས་ ཅེས་ གྲགས། དེའི་སྲས་ཀུན་
བཟང་རྒྱ་མཚོ་འདི་གསན་བསྒོམ་གི་ལོང་མ་བྱུང་བར་དགུང་གྲངས་ཉི་ཤུ་ལྷག་
ཙམ་ལ་འདས། དེའི་སྲས་བླ་མ་རིག་འཛིན་ཆོས་གྲགས། འདི་ཡང་མི་སྐྱའི་
ཟོལ་གྱིས་དེ་ལས་སྲས་མཆེད་འགའ་འཁྲུངས་པ་བཞུགས་ཀྱང་བསྟན་པར་
ཕྱག་ རྗེས་དེ་ ཙམ་མི་ཆེ་བས་ཞིབ་ པར་ མ་ བྲིས་ སོ། རྡོར་གླིང་དགོན་དུ་
བཞུགས་པའི་ནང་རྟེན་དཀར་ཆག་ལས་ཕྱི་ལོ་(1346 AD)ཆིག་སྟོང་སུམ་
བརྒྱ་ཞེ་དྲུག རབ་བྱུང་དྲུག་པའི་མི་ཟད་ཞེས་པ་མི་ཁྱི་ལོར་འཁྲུངས་པའི་
1 སྐབས་ཞིག་སྔ་དྲོ་ནས་གསང་སྟབས་ཀྱི་གཏེར་སྒྲོམ་ཁ་ཕྱེས་ནས་བཞུགས་པ་མ་བྱན་དར་རྒྱས་ཞེས་པས་
མཇལ་བས་དེ་མ་ཐག་གཏེར་སྒྲོམ་ཁ་བཅད་པས་སྐུ་གཟན་ཐོགས་པའི་ཤུལ་བཅས་རང་ལུས་བྲག་ཞེས་
གྲགས་པའི་གཏེར་གནས་རྡོར་གླིང་ཉེ་ཕྱོགས་མཇལ་དུ་ཡོད། རྡོར་གླིང་བླ་མ་ཞིག་བཀྲ་ཤིས་སྡིངས་བྲག་
དཀར་ནས་ལྡེ་མིག་ཕྱེས་ཏེ་ནང་བསྒྲོད་ཀྱིས་རྩ་རྙེད་ཆུ་མིག་དུ་ཐོན་ཏེ་ལྡེ་མིག་སར་བཞག་ནས་ཞལ་རས་ཁྲུས་
པས་ཚུར་ལེན་སྐབས་རྡོའི་ཕྱག་བཅངས་ཤིན་ཏུ་གསལ་བར་གྱུར་བ་དེང་སང་ནང་རྟེན་དུ་མཇལ་རྒྱུ་ཡོད།
249



གཏེར་བཏོན་རྒྱལ་པོ་ལྔའི་ཡ་གྱལ་རྡོ་རྗེ་གླིང་པའི་འཁྲུངས་རབས་དང་། དེ་ལ་
སྲས་མཆེད་དྲུག་འཁྲུངས་ཏེ་བགྲེས་པ་རིག་འཛིན་ཀློང་ཡངས་ལ་སྨིན་གླིང་
ཆོས་རྒྱལ་གཏེར་བདག་གླིང་པས་ལུང་བསྟན་ཚུལ་སོགས་སྨིན་གཏེར་དང་
ཐོག་མཚུངས་སུ་གསལ་བས་གོང་གི་རྡོ་རྗེ་གླིང་པ་དང་འཁྲུལ་པར་མི་བྱ་སྟེ།
གཏེར་ཆེན་འགྱུར་མེད་རྡོ་རྗེ་ནི་རྡོ་རྗེ་གླིང་པ་ཞིང་འཕོས་པའི་ལོ་གྲངས་ཉིས་
བརྒྱ་སོ་དགུ་པ་ཕྱི་ལོ་(1646 Ap)ཆིག་སྟོང་དྲུག་བརྒྱ་ཞེ་དྲུག རབ་བྱུང་བཅུ་
གཅིག་པའི་མི་ཟད་ཅེས་པ་མེ་ཁྱི་ལོར་འཁྲུངས་པར་གསལ་བས་ལོ་འདི་ཙམ་
ནོར་བའི་ཉེན་ཅི་ལ་ཡོད། ལྷ་བཙུན་གསུམ་པ་འཇིགས་མེད་དཔའ་བོ་དང་
ཐོག་མཚུངས་སུ་བླ་མ་རྡོ་རྗེ་གླིང་པ་ཡབ་སྲས་འབྲས་ལྗོངས་སུ་ཕེབས་ཚུལ་
འཇིགས་མེད་དཔའ་བོའི་རྣམ་ཐར་ལས་གསལ་བ་ཁུངས་སུ་བྱས་ཏེ་གོང་དུ་
བཀོད་ཟིན་པའོ།།
༈ འབྲས་ལྗོངས་བླ་མ་གྲུབ་ཐོབ་དཀར་པོ།
འབྲས་ལྗོངས་བླ་མ་གྲུབ་ཐོབ་དཀར་པོ་ནི་ཆོས་རྒྱལ་དྲུག་པ་བསྟན་
འཛིན་རྣམ་རྒྱལ་(1769-1790 A.D) དང་ཐོག་མཚུངས་སུ་སྒང་ཏོག་་ལིང་
ལྡིང་ཞེས་པར་རྒོད་རོང་པ་ཞེས་པའི་མི་རྒྱུད་ནང་སྐུ་འཁྲུངས་ཤིང་། ར་ལང་
ཀརྨ་རབ་བརྟན་གླིང་དགོན་པར་བསྒྲིགས་ཞུགས་ཀྱིས་རིམ་པས་སྤྱི་གཉེར་གྱི་
6
1 དེང་སང་ཡང་ལིང་ལྡིང་དུ་གྲགས་ཤིང་ཨིནྡྲ་བྷ་ཡི་པ་སི་ཞེས་པའི་རླང་འཁོར་འགྲུལ་ལམ་དང་རླུང་
འཁོར་གྱི་བཟོ་གྲྭ་མང་པོས་ཁེངས་ཡོད།
250



ལས་སྣེ་མཛད་བཞིན་པའི་སྐབས། འབར་སྤུངས་ལིང་གཏམས་ཕྱོགས་ཀྱི་སྦྱིན་
བདག་ཞིག་གི་བྱང་ཞུས་ཚེ་གནམ་ཤིས་ཀྱིས་ཞུགས་ཀྱི་ནུས་པ་ཞན་པས་
དམངས་ལ་གསོལ་ཇ་སོགས་བསྙེན་བཀུར་དུས་ལས་ཡོལ་བའི་རྐྱེན་ཀྱིས་སྦྱིན་
བདག་དང་གཉེར་བའི་དབར་ཁ་འཁྲུགས་ཤོར་ཞིང་། སྦྱིན་བདག་རྣམས་ཀྱིས་
སྤྱི་གཉེར་དང་སྦྱིན་བདག་གང་རུང་གདམ་ཁ་གནང་འོས་ཞུས་ངོར་ཁོང་ཉིད་
ཟུར་བཏོན་བྱས་པས་ཕ་ཁྱིམ་ཕྱོགས་མ་འཁོར་བར་དམ་པའི་ཆོས་ལ་འདུན་པ་
ཆིག་སྒྲིལ་གྱིས་སུས་ཀྱང་མཐོང་ཐོས་མེད་པར་མན་ནམ་ལར་སྒྲུབ་པ་སྙིང་པོར་
བཞུགས་ཏེ་ཁྱུང་ཕྲའི་སྒྲུབ་ཐབས་ཞིག་ཀྱང་གཏེར་ལས་བཞེས་པ་སོགས་གྲུབ་
པའི་གོ་འཕང་ཐོན་པོར་གཤེགས་ཤིང་སྒྲུབ་ཕུག་དེར་ཞབས་རྗེས་འཇོག་པ་
དེང་སང་ཡང་མཇལ་དུ་ཡོད། གཡང་སྒང་བ་ཁྱི་ར་བ་ཞིག་གིས་མཐོང་མར་
མཇལ་བའི་སྐལ་པ་བཟང་པོར་གྱུར་པས་ཁོས་ཟླ་གཅིག་ཙམ་ལས་གསང་རྒྱ་
མ་ཐུབ་པར་ཆུང་མར་བཤད་ཤོར་གྱིས་ཚེ་སྒྲུབ་ཞིག་ཞུས་ཆེད་གདན་འདྲེན་.
པས་ཁྱོད་རང་སྔོན་ལ་སོང་དང་ངས་རྗེས་ལ་ཡོང་ཆོག་གསུངས་པ་བཞིན་ཁོས་
མགྱོགས་པར་ཕྱིན་པའི་སྔོན་དུ་གྲུབ་ཐོབ་འཕུར་ཕེབས་གྲུབ་པ་དང་། དེ་རྗེས་
སྒང་ཏོག་ཕྱོགས་འཕུར་ནས་ཕེབས་པ་མར་གཏམས་སུ་འབྲས་ལྗོངས་རྒན་མོ་
ཞིག་ཞིང་ཁར་ཡུར་བ་རྒྱབ་བཞིན་པས་མཇལ་བས་སུ་ལའང་མི་བཤད་པའི་
གསང་རྒྱས་བཏབ་སྟེ་ཉིང་ལ་ཞེས་པར་ཡུད་ཙམ་བཞུགས་རྗེས་དབེན་ཅན་རི་
ཁྲོད་དུ་ཞབས་བསྐྱོད་ཀྱིས་རྡོ་ལེབ་ཞིག་ལ་ལོ་འགའ་སྒྲུབ་པ་ལ་བཞུགས།
སྟག་རྩེར་སྒྲུབ་པ་ལ་བཞུགས་སྐབས་སྐུ་མཆེད་རྒན་པར་བྱིན་རྟེན་དུ་སྐུ་གཟན་



ཞིག་བསྩལ་བ་ཚུར་ལམ་གཡོགས་ཅུམ་མཚེའུར་བཀྲུས་པས་རྒོད་རོང་པའི་
རིགས་ལ་ཕྲུ་གཡང་མི་ཆགས་ཤིང་དབུལ་པོ་ཁོ་ན་ལས་མི་ཡོང་ཞེས་གསུངས་
ཏེ་རྟེན་འབྲེལ་འཕྲོ་ཅན་དུ་ལུས། དེ་ལྟར་རྫུ་འཕྲུལ་གྱིས་གྲོ་མོ་དང་སྐུ་ཚེའི་
སྨད་ལ་མོན་འབྲུག་ཕྱོགས་སུ་བསྟན་འགྲོའི་དོན་མཛད་དེ་མཐའ་མའི་མཛད་
པ་བསྟན་ཞེས་གསལ།
གྲུབ་ཐོབ་འདིའི་བརྒྱུད་པ་རུམ་བཏེགས་ཕྱོགས་སུ་ཉི་མ་མགོ་ལེགས་དང་།
ལིང་བཟླུམ་དུ་རྒོད་རོང་བ་སྤ་སངས་ཡོད་པར་གསལ་བས་དེང་སང་གསེལ་
མེད་ཀྱི་བརྒྱུད་པ་བཞུགས་ཚེ་མེས་པོ་གྲུབ་ཐོབ་ཆེན་པོའི་མཛད་ཕྱོགས་ལ་
བསམ་གཞིགས་ཀྱིས་དཀར་པོའི་ལས་ལ་བརྩོན་པ་མི་ལྷོད་པ་དགོས་ངེས། དེ་
རྗེས་གྲུབ་དཀར་གྱི་སྒྲུབ་གནས་དབེན་ཅན་དེར་འབྲས་ལྗོངས་གྲུབ་ཐོབ་ཀརྨ་
ཤེས་རབ་ཞེས་རླུང་སེམས་ལ་རང་དབང་འབྱོར་བས་བདེ་ཆེན་གླིང་དང་
ཀཿཐོག་དགོན་གྱི་རྒྱབ་རི་ དབང་འདུས་ཕོ་བྲང་དང་དབང་འདུས་རྩེ་ཕོ་བྲང་
ཕན་ཚུན་འདབ་ཆགས་ རྒྱལ་ པོའི་ བརྟུལ་ཞུགས་ ཀྱིས་ཕེབས་ཤིང་མཐར་
མཚམས་ཁང་དེ་རང་དུ་མྱ་ངན་ལས་འདས་སོ།།
དེ་ལྟར་གྲུབ་ཐོབ་རྣམ་གཉིས་ཀྱི་བྱིན་གྱི་རླབས་པའི་གནས་དེར་དུས་
ཕྱིས་ཆོས་རྒྱལ་སྲིད་སྐྱོངས་རྣམ་རྒྱལ་པས་ལྗོངས་འདིར་འགྲན་པའི་ཟླ་བྲལ་
དབེན་ཅན་གསང་སྔགས་རབ་བརྟན་གླིང་ཆགས་བཏབ་སྟེ་དགེ་འདུན་བརྒྱ་
ཕྲག་ལས་ ཐལ་བ་བཞུགས་ཞིང་སྔ་འགྱུར་གྱི་བསྟན་པ་བཤད་སྒྲུབ་ལས་
གསུམ་གྱིས་འཛིན་བཞིན་པ་འདིའོ།།
252
252



༈ ཀོང་པོ་རྫོགས་ཆེན་པ་འདྲེན་མཆོག་བསོད་ནམས་དབང་པོན།
ཀོང་ཡུལ་སྟོད་ཀྱི་སར་རྐྱེན་གྱི་ཚ་ཞུགས་ཞེས་པའི་གྲོང་དུ་འབྲི་གུང་སྐྱུ་རའི་ཆར་
གཏོགས་པ་ཞིག་གི་རིགས་སུ་ཕྱི་ལོ་(1550 A.D)ཆིག་སྟོང་ལྔ་བརྒྱ་ལྔ་བཅུ། རབ་
བྱུང་དགུ་པའི་ཐུན་མོང་ཞེས་པ་ལྕགས་ཕོ་ཁྱིའི་ལོར་མཚན་དཔེའི་པདྨོ་གསར་དུ་
བཞད། སྐུ་ཚེའི་སྟོད་ལ་ཁྱིམ་ཐབས་མཛད་དེ་སྲས་མོ་ཞིག་བསྐྲུན་པ་མཚུངས་མེད་
བྱ་ཁྱུང་ངག་དབང་པདྨ་རྣམ་རྒྱལ་གྱི་སྲས་རྒྱལ་དབང་བསྟན་འཛིན་པའི་ལྕམ་མོར་
ཕེབས། དགུང་གྲངས་སོ་དགུ་པར་ཁོང་ཡབ་ཡུམ་གཉིས་འཇིག་རྟེན་ཀྱི་བྱ་བ་ལ་ཕྱི་
ཕྱག་མཛད་དེ་ཆོས་ཕྱོགས་སུ་ཐུགས་འདུན་ཏེ་ཆོས་རྗེ་བྱ་ཁྱུང་པའི་དྲུང་དུ་སྐྱབས་
གསུམ་འཛིན་པའི་སྡོམ་པ་དང༌། བླ་མ་དགོངས་པ་འདུས་པས་གཙོས་གསང་
སྔགས་རྡོ་རྗེ་ཐེག་པའི་སྨིན་གྲོལ་གྱི་རིམ་པ་ཡོངས་སུ་རྫོགས་པ་གསན། མཚུངས་
མེད་བྱ་ཁྱུང་པས་རྗེ་འདི་ལ་ཐུགས་བརྩེ་ཤིན་ཏུ་ཆེ་བར་མཛད་ཅིང་ཙ་རི་སྟག་ཚང་
དང་དོམ་ཚང་ཟིལ་ཆེན་སོགས་སུ་ཐུགས་དམ་ཉམས་བཞེས་མཛད་སྐབས་ཆོས་རྗེ་
བྱ་ཁྱུང་པས་སྟག་གི་གཟུགས་རི་བོ་ཙམ་དུ་སྤྲུལ་ཏེ་དྲོད་ཉུལ་བ་སོགས་མཛད་ཅེས་
གྲགས། གཞན་ཡང་། ཀརྨ་པ་དབང་ཕྱུག་རྡོ་རྗེ། གར་དབང་དཀོན་མཆོག་ཡན་
ལག དཔལ་གཙུག་ལག་ཕྲེང་བ། འབྲུག་ཆེན་པདྨ་དཀར་པོ་སོགས་མཁས་གྲུབ་
ཀྱི་ས་ལ་བཞུགས་པའི་རིས་མེད་བཤེས་གཉེན་དུ་མ་ལས་ཟམ་མོའི་གདམས་པའི་
1 ལྷ་བཙུན་ནམ་མཁའ་འཇིགས་མེད་རྩལ་གྱི་ཐུན་མིན་གྱི་རྩ་བའི་བླ་མར་བཞུགས།
2 འདི་བླ་མ་དགོངས་འདུས་ཀྱི་བསྟན་པའི་ཤིང་རྟ་ཆེན་པོར་བཞུགས།
253



བདུད་རྩི་ངོམ་མེད་དུ་གསོལ། བྱ་བྲལ་གྲུབ་བཙུན་ཕོ་མོའི་ཚུལ་གྱིས་ཀོང་ཡུལ་
གྱི་གནས་ཆེན་མ་ལུས་པར་ཞབས་པད་བསྐྱོད། རིམ་གྱི་གཙང་པོ་མགོ་དགུར་
རྩེ་ལེ་སྣ་ཚོགས་རང་གྲོལ་སྐུ་གོང་མ་རྗེ་བསྟན་འཛིན་རྡོ་རྗེའི་དྲུང་དུ་བཻ་རོའི་
རྡོར་སེམས་སྙིང་ཐིག་དང་ཚོམ་བུ་སྨར་ཁྲིད་སོགས་རྫོགས་ཆེན་སྐོར་མང་དུ་
གསན། གཙང་པོ་མགོ་དགུར་སྐུ་ཚེ་ཧྲིལ་པོ་སྒྲུབ་པའི་རྒྱལ་མཚན་བཙུགས་ཏེ་
བཞུགས། རྗེ་བསྟན་འཛིན་རྡོ་རྗེ་གཤེགས་རྗེས་རྩེ་ལེ་གོང་འོག་གི་དགེ་འདུན་
རྣམས་ལ་ཟབ་ཁྲིད་གནང་བ་ནས་བཟུང་སྟེ་ཕྱོགས་ཀྱི་ཐ་གྲུ་ཀུན་ནས་སྐལ་
ལྡན་གྱི་བུ་སློབ་ཆུ་སྐྱེས་ལ་རྐང་དྲུག་འདུ་བ་ལྟར་གྱུར། ས་སྐྱའི་གྲྭ་པ་བསམ་
གྲུབ་ཟེར་བ་ཞིག་རྗེ་ཉིད་ཀྱི་དྲུང་ནས་རྫོགས་ཆེན་སོགས་ཟབ་མོའི་དབང་ཆོས་
ཀྱི་འབྲེལ་བ་ཞུས་ ཏེ་ དབུས་ གཙང་ ཕྱོགས་ གནས་ མཇལ་དུ་ ཕྱིན་སྐབས།
བསམ་གྲུབ་རྩེ་རུ་སོག་བཟློག་པ་མཁས་གྲུབ་བློ་གྲོས་རྒྱལ་མཚན་མཇལ་ཏེ་རྗེ་
འདིའི་ལོ་རྒྱུས་ཞིབ་པར་ཞུས་ཚེ། ཞལ་སྔ་ནས། ཆོས་བརྒྱུད་དང་བླ་མ། གྲྭ་
རིགས་སོགས་བཀའ་དྲིས་མཛད་པའི་འཕྲོས་སུ། ངེད་རྙིང་མ་པའི་རིགས་འདི་
ལ་རྔ་གོག་གདིང་གདིང་འབའ་ཞིག་བྱེད་མཁན་མ་གཏོགས་རྫོགས་པ་ཆེན་པོ་
བསྒོམ་ཞིང་འཆད་ནུས་པ་གར་ཡང་དཀོན་པ་ཡོད། ཁྱེད་ཀྱི་བླ་མ་དེའི་སྐད་ཆ་
ཐོས་པས་ཡིད་སྤྲོ་ཡང་ཁྱེད་ས་ཐག་རིང་གི་སྐད་ཆ་ལ་ཡིད་བརྟན་རྒྱུ་རང་མེད།
ང་རང་བརྟག་པ་ཞིག་བྱས་ཀྱི་ཁྱེད་སང་ཉིད་ང་རྩར་ཤོག་གསུངས། སང་དྲུང་
དུ་བཅར་བས། འོ་ཁྱེད་ཀྱི་སྐད་ཆ་ལ་གཡོ་ཟོལ་མི་འདུག བདག་གིས་མདང་
རྨི་ལམ་བཟུང་སྟེ་ལྟ་བར་ཕྱིན་པས་སྤྱིར་ཀོང་པོའི་ལུང་པ། སྒོས་སུ་གཙང་པོ་
254



མགོ་དགུའི་དགོན་པ། ཁྱད་པར་གྲུབ་ཐོབ་དེའི་གཟིམ་སྤྱིལ་དང་སྐུའི་དབྱིབས་
ཐམས་ཅད་མེ་ལོང་གི་གཟུགས་བརྙན་བཞིན་མཐོང་བྱུང་ཞིང་། རྗེ་དེའི་སྐུ་དང་
ཞལ་གྱི་རྣམ་འགྱུར་ནི་ཐང་སྟོང་རྒྱལ་པོའི་སྐུ་ཇི་ལྟ་བ་ལ་སྣམ་བུ་དཀར་པོའི་
མགོ་ཤུད་ཞིག་བཞེས་ཏེ་དོམ་ལྤགས་བཞུགས་གདན་གྱི་ཁར་ཏིང་ངེ་འཛིན་ལ་
བཞུགས་པ་དང་མཇལ་བྱུང་། བོད་ཡུལ་འདིར་མི་ལོ་བརྒྱ་བརྒྱ་ན་བི་མའི་སྤྲུལ་
པ་རེ་བྱོན་ནས་རྫོགས་ཆེན་གསུང་བར་བཤད་འདུག་པ་དེ་ལྟ་བུ་ཞིག་ཀྱང་ཡིན་
ཤས་ཆེ་ལ། སྐུ་དངོས་ནི་རྒྱལ་བ་འབྲོམ་གྱི་རྣམ་སྤྲུལ་ཡིན་ནམ་སྙམ་པ་བྱུང༌།
དེས་ན་བདག་ནི་ས་ཐག་རིང་བས་ལུས་ཀྱིས་མཇལ་བའི་སྐལ་བ་མ་མཆིས་
རུང་ཡིད་ཀྱིས་མཇལ་བས་ཆོག་ཅིང་། མཆོད་རྫས་ཀྱི་འབྲེལ་བ་ཞིག་ཁྱེད་ལ་
བསྐུར་བ་ ཡིན་ པས་ འབུལ་ཐུབ་པ་བགྱིས་ཤིག་གསུངས་ཏེ་སྐུ་ཚེ་བརྟན་
བཞུགས་ཀྱི་གསུང་བརྩོམས་དང་འབུལ་ཚན་སྙན་དར་བཅས་རྗེ་ཉིད་ཀྱི་ཕྱག་
རྩེར་འབྱོར། བརྟན་བཞུགས་ལས། ཡང་ཟབ་རྫོགས་ཆེན་འབུམ་ཕྲག་དྲུག་
བཅུ་ལ། །བརྗོད་བྱེད་ཚིགས་དང་སྒྲ་ཙམ་དབང་བ་མང་། །དོན་གྱི་ཡེ་ཤེས་
སྟོན་མཁས་ ཁྱེད་མིན་སུ། །སྙིང་ པོའི་བསྟན་སྲོག་འཛིན་ཞིང་བརྟན་པར་
བཞུགས། །ཅེས་སོགས་བསྔགས་བརྗོད་མཛད་པས་ རྗེ་འདི་ལ་ཀུན་གྱིས་
བཀུར་སྟི་ཆེ་རུ་གྱུར། ཕྱིས་སོག་བཟློག་པས་བླ་མ་དགོངས་འདུས་ ཀྱི་སྨན་
སྒྲུབ་མཛད་དེ་སྨན་ཕུད་བཀའ་ཐམ་དང་སྦྲགས་ནས་རྗེ་འདི་ལ་ཕུལ། དགུང་
གྲངས་རེ་དྲུག་ཏུ་ཕེབས་སྐབས་ཞབས་དྲུང་མཐུ་སྟོབས་པའི་རྣམ་སྤྲུལ་རིག་
འཛིན་མཆོག་གྲུབ་ཀྱིས་རྗེ་འདི་གྲྭ་ཚང་དུ་གདན་ཞུས་ཏེ་ཆོས་ཀྱི་འཁོར་ལོ་
255.



ཟབ་རྒྱས་བཀའ་དྲིན་དུ་སྩལ། རྩེ་ལེ་སྣ་ཚོགས་རང་གྲོལ་གྱི་ཞལ་སྔ་ནས།
གང་དུ་བཞུགས་ཀྱང་ཐུགས་དམ་མཉམ་བཞག་ལྟ་སྟང་མ་གཏོགས་དབུ་སྒྲིལ་
སྒྲིལ་ཙམ་ཡང་མི་མཛད། མདོར་ན་གྲུབ་ཐོབ་རྣམས་ཀྱི་རྣམ་ཐར་ཇི་ལྟ་བ་ཉིད་
དང༌། དེའང་ཚུལ་འཆོས་དང་བཅོས་མའི་ལྷད་དང་དྲི་མ་ཅུང་ཟད་ཀྱང་མ་
བསླད་པར་གསེར་ཞུན་ཐིགས་པ་ལྟ་བུ་ལས་ནམ་དུའང་འགྱུར་བ་མི་མངའ་འོ།
དཔོན་སློབ་ལྷ་བཙུན་སོགས་དྭགས་ཀོང་ནས་འགྲོ་དོན་ནུས་པ་ཁ་ཐོར་ཙམ་
དང༌། ཞེས་དང༌། རྗེ་འདི་ཉིད་སྤྱིར་ཐུགས་ཞི་ཞིང་དུལ་ལ་དམན་ས་འབའ་
ཞིག་འཛིན་པར་མཛད་པ་མ་གཏོགས་རྟོགས་ལྡན་གྱི་ཐོ་ཅོའམ་བླ་གཟུགས་ཀྱི་
ཆེ་འགྱིངས་སོགས་གཏན་ནས་མི་མཛད། ཅེས་གསུངས། དེ་ལྟར་ངེས་པའི་
དོན་དུ་འཕོ་ཆེན་འཇའ་ལུས་ ཀྱི་སྐུར་བཞེངས་པ་པཎ་ཆེན་དྲི་མེད་བཤེས་
གཉེན་སྡེ་གསུམ་ཀློང་དགུའི་བསྟན་པའི་མེ་རོ་གསོ་ཞིང་ལྟ་གྲུབ་རྣམ་པར་དག་
པའི་རང་ལུགས་གཞིར་བཞེངས་པའི་ཆེད་དུ་ངོ་མཚར་སྤྲུལ་པའི་ཟློས་གར་
བསྒྱུར་བ་ཡིན་ཀྱང་། རྣམ་པ་སྦས་ཚུལ་ཁོ་ནའི་བརྟུལ་ཞུགས་བཟུང་ནས་
དགུང་གྲངས་དོན་དྲུག་ཏུ་ཕེབས་པ་ ཕྱི་ལོ་(1625 AD)ཆིག་སྟོང་དྲུག་བརྒྱ་
ཉེར་ལྔ། རབ་བྱུང་བཅུ་པའི་ཁྲོ་བོ་ཞེས་པ་ཤིང་མོ་གླང་ཧོར་ཟླ་བཅུ་པའི་ཚེས་
ཉེར་ལྔའི་ཉིན་ཀོང་ཡུལ་གཙང་པོ་མགོ་དགུའི་སྒྲུབ་སྡེར་རེ་ཞིག་གཟུགས་སྐུའི་
བཀོད་པ་ཀ་དག་ཆོས་དབྱིངས་གདོད་མའི་ཀློང་དུ་འདུས་པའི་ཚུལ་བསྟན་ཏོ།།
256



གསུང་ལས་སྐྱེས་པའི་སློབ་མ་ཡང་ལྷ་བཙུན་ནམ་མཁའ་འཇིགས་མེད། རྩེ་ལེ་
སྣ་ཚོགས་རང་གྲོལ། རྔ་ཁ་སྤྲུལ་སྐུ་རིག་འཛིན་ཆོས་ཀྱི་རྒྱ་མཚོ་སོགས་ཉམས་
རྟོགས་མཐར་ཕྱིན་ཞིང་འགྲོ་དོན་རྒྱ་ཆེར་བྱུང་བའི་འོད་གསལ་རྡོ་རྗེ་སྙིང་པོའི་
བསྟན་པ་འཛིན་སྤེལ་ནུས་པའི་སློབ་མ་འགའ་ཞིག་བྱོན།
རྗེ་འདིའི་སྐུ་གདུང་རིན་པོ་ཆེ་སྦྱིན་ཟའི་ཞལ་དུ་ཕུལ་སྐབས་ངོ་མཚར་
བའི་རྟགས་མཚན་ཇི་བྱུང་ལས་འཕྲོས་ཚུལ་ལ། རྩེ་ལེ་སྣ་ཚོགས་རང་གྲོལ་གྱི་
ཞལ་སྔ་ནས། གདུང་བཞུས་པས་དབུ་ཐོད་ཚལ་བུ་སོར་གསུམ་ཙམ་ཞིག་ལ་
དབུ་ཀླད་ཁམ་བུ་ཙམ་འབྱར་པ་ཞིག་རྒྱང་རིང་དུ་འཕར་བ་ཐམས་ཅད་ཀྱི་
མཐོང་ཡང་རེ་ཞིག་མ་རྙེད། སླར་གྲྭ་རྒན་ཞིག་གིས་རྙེད་ནས་ལྟས་པས་དབུ་
ཐོད་ཀྱི་ཕྱི་ལོག་ལ་ཨ་དཀར་པོ་འབུར་དོད་ཐེ་བོང་གི་རྒྱ་ཙམ་ཤིན་ཏུ་གསལ་བ་
དང༌། དབུ་ཀླད་འབྱར་བ་དེ་རིང་བསྲེལ་གྱི་གོང་བུར་སོང་བ་ཞིག་བྱུང་འདུག་
པ་ཁོས་དེ་གཉིས་སོ་སོར་འཕྲལ་ཏེ་དབུ་ཐོད་ཁོ་རང་གིས་ཚགས་བྱས། དབུ་
ཀླད་གཞན་ཞིག་ལ་བྱིན་འདུག་པ་བདག་གིས་ཕྱིས་རིང་ཞིག་ན་ཐོས་ནས་དྲི་
རྩད་བྱས་པས་དང་པོ་མེད་ཟེར་སླར་སྟེར་བྱིན་སོགས་བྱས་ནས་བླང་པས། འོ་
ན་ཁོ་རང་ལ་དད་རྟེན་ཚབ་ཞིག་དགོས་ཟེར་བས་པདྨ་སམ་བྷའི་སྐུ་ཞིག་བྱིན་
པས་ད་རུང་ཁྱོད་རང་གི་ཕྱག་བྲིས་ཐང་སྐུ་ཞིག་དགོས་ཟེར་བས། བཅུ་གཅིག་
ཞལ་གྱི་ཐང་སྐུ་བྲིས་ནས་སྦྱིན་ཏེ་དབུ་ཐོད་བདག་གིས་བླང་བས་རིམ་པས་ཨ་
ཡིག་དེ་ཉིད་ཆེ་ཆེར་འཕེལ་ནས་དབུ་ཐོད་ཚལ་བུ་དེ་གང་བར་གྱུར་པ་ད་ལྟ་
ལག་ཐོག་བཞུགས་ཡོད་པ་དང༌། དབུ་ཀླད་དེ་ཡང་བདག་གི་མི་དེ་ལ་སྟེར་
257



བྱིན་གྱིས་མགུ་བར་བྱས་ནས་བླངས་ཡོད་ཀྱང་། འདི་ལྟ་བུའི་རིགས་ལ་རྗེས་
སོར་གཞན་མས་རིང་བསྲེལ་གྱི་གུས་གཞོགས་པར་བྱེད་དགོས་འདུག་པར་
བསམ་ནས་གྲྭ་ཚང་དུ་ལྷ་ཆེན་གྱི་ནང་དུ་བཞུགས་སུ་ གསོལ་ ཡོད། ཞེས་
གསུངས། ཡང་ལྷ་བཙུན་ཆེན་པོ་ནམ་མཁའ་འཇིགས་མེད་ཀྱི་ཞལ་གྱི་བུམ་
བཟང་ལས། དེའི་དུས་སུ་བདག་གི་ཐར་པའི་ལམ་སྟོན་ཆེན་པོ་རྒྱལ་བ་ཀུན་
གྱི་སྤྱི་གཟུགས་རྗེ་བཙུན་བསོད་ནམས་དབང་པོ་དེ་ཉིད་ཀ་དག་གདོད་མར་
གཟིམ་པའི་སྐད་ཆ་ཐོས། སླར་ཀོང་པོ་ལ་ཕྱིན་པས་བྱ་ཁྱུང་ནས་ལོ་རྒྱུས་ཞིབ་
པར་ཉན་པས། རྗེ་བཙུན་དེ་ཉིད་ཀྱི་གསུང་ལས། ང་རྫུན་སྣང་གི་སྒྱུ་ལུས་
འཇོག་པ་ཡིན་པས་ཁྱེད་རྣམས་སྡུག་བསྔལ་བར་མ་བྱེད་གསུངས། ཉི་གཞོན་
གྱི་མྱུ་གུ་སའི་ཐིག་ལེ་ལ་ཕེབས་པའི་དུས་སུ། ཞབས་རྡོ་རྗེ་སྐྱིལ་མོ་ཀྲུང་ཕྱག་
མཉམ་བཞག་སྤྱན་ལྟ་སྟང་གི་ངང་ནས་འཇའ་ཟེར་གྱི་སུན་མ་ཕྱོགས་མཚམས་
ནས་འཐིབས་ཏེ་སྤོས་དྲིའི་ངེད་པ་དང་། ལྷའི་སིལ་སྙན་གྱི་སྒྲ་རྣམ་པར་གཡོ་
བས་གདོད་མར་གཤེགས་པའི་ཚུལ་དང༌། ཞེས་དང༌། དེར་པུར་བཞུ་བའི་
དུས་སུ་འོད་ཀྱི་གུར་ཕུབ། འཇའ་ཟེར་གྱི་མིག་སྒྱུ་བཀྲམ། ལྷའི་མེ་ཏོག་གི་
ཆར་ཕབས། ལྷ་སྐུ་དང་རིང་བསྲེལ་མང་ལྟར་དུ་ཡོད་འདུག་ཀྱང་། ཀོང་པོ་
རྣམས་ཀྱི་སྤྱོད་རྩིང་གི་དབང་གིས་གདུང་ཐལ་ཕལ་ཆུ་ལ་གཤེགས་པས་གཙང་
གཞུང་འཇའ་འོད་ཀྱིས་ཁེབས། གདུང་ཕྲན་བུ་དྲིལ་བ་ལ་ཕྱག་རྡོར་ཁ་སར་པ་
ཎི་སོགས་ངེས་ཤེས་ཀྱིས་དྲོངས་པར་ཕེབས། པུར་བཞུས་པའི་སྟེང་དུ་དབུ་
ཐོད་ཀྱི་ཚལ་པ་ནམ་མཁར་གཤེགས་ཏེ་ཟླ་བ་གཅིག་མཁའ་འགྲོ་མ་རྣམས་
ཀྱིས་བཟུང་། སླར་དེ་ཉིད་ཀྱི་ཤར་ཕྱོགས་སུ་སྒྲ་འོད་དང་བཅས་ཤིང་བརྩེགས་



པའི་སྟེང་དུ་བབས་པས་དགེ་སློང་སྲི་གཅོད་བསོད་ནམས་སོགས་ཀྱིས་གདན་
དྲངས་ཏེ། དབུ་ཐོད་འཁྱིད་གང་བ་ལ་ཨ་རང་བྱོན་གསལ་བར་བྱོན་པ་མཁས་
མཆོག་པདྨ་ལེགས་གྲུབ་ཀྱི་རྟེན་སྐལ་དུ་ཕེབས། བདག་ལ་དབུ་དོམ་ཁམས་
གསུམ་ཟིལ་གནོན་འདི་ཉིད་རྟེན་སྐལ་དུ་གནང་། ད་ལྟ་ཟབ་ལུང་ན་ནང་རྟེན་
དུ་བཞུགས། ཞེས་གསུངས་སོ།།
༈ ཤེལ་བྲག་པ་གྲུབ་ཆེན་ཡེ་ཤེས་ཕུན་ཚོགས་སམ་
ཁམས་གསུམ་རང་གྲོལ་ནི།
ཕྱི་ལོ་(1620 AD)ཆིག་སྟོང་དྲུག་བརྒྱ་ཉི་ཤུ། རབ་བྱུང་བཅུ་པའི་དྲག་པོ་
ཞེས་པ་ལྕགས་ཕོ་སྤྲེལ་ལོའི་ནང་གཡུ་རུ་གྲའི་བདེ་བ་གླིང་དུ་སྐུའི་དཀྱིལ་
འཁོར་བཞད། གཞོན་ནུ་ནས་སྔོན་གྱི་ལས་འཕྲོ་སད་དེ་བསྟན་པའི་སྒོར་
ཞུགས་ནས་ཡིག་རྩིས་དང་གསོ་བ་རིག་པ་ལ་སྦྱང་བ་མཐར་ཕྱིན་དུ་མཛད།
དགུང་གྲངས་ཉི་ཤུ་རྩ་ལྔ་པ་ལ་ཕེབས་སྐབས་ངེས་འབྱུང་གིས་ཐུགས་རྒྱུད་
ལེགས་པར་བརྒྱན་ཏེ་སྨྱོས་སྟོན་གསང་བདག་འཕྲིན་ལས་ལྷུན་གྲུབ་ཀྱི་དྲུང་
ནས་ཟབ་མོའི་གདམས་པ་མང་དུ་གསན་ཏེ་ཐུགས་ཀྱི་བུམ་པ་ཡོངས་སུ་གང་།
བླ་མའི་ཞལ་ནས། རྩེ་གཅིག་ཏུ་དབེན་པར་ཉམས་སུ་ལེན་པ་གལ་ཆེ་བས་
གཡའ་མ་ལུང་དུ་ཀོང་པོ་རྫོགས་ཆེན་པ་ལྷ་བཙུན་ནམ་མཁའ་འཇིགས་མེད་
བཞུགས་པ་དེའི་དྲུང་དུ་ཐུགས་དམ་དང་གེགས་སེལ་འབོག་འདོན་སྟབས་ .
1འདི་ལྷ་བཙུན་གྱི་སློབ་མའི་ཐུ་བོ་རིག་འཛིན་སྲོག་སྒྲུབ་དང་དཀོན་སྤྱི་སོགས་ཀྱི་བླ་བརྒྱུད་དུ་བཞུགས།
259



གཅིག་ཏུ་སྒྲུབ་ཞིག་པར་ལུང་བསྟན་པ་བཞིན། ལྷ་བཙུན་ཀུན་བཟང་རྣམ་
རྒྱལ་གཙུག་གི་ནོར་བུར་བསྟེན་ནས་ཟབ་མོའི་ཁྲིད་ཀྱི་རིམ་པ་དུ་མ་དང༌།
དཀའ་སྤྱད་དྲག་པོས་ཉམས་བཞེས་སྟབས་གཅིག་ཏུ་མཛད་པས་ཀུན་བཟང་
དགོངས་པའི་རྒྱལ་སྲིད་ལ་དབང་འབྱོར། གཞན་ཡང་སྤ་གྲོ་ཆོས་དབང་ལྷུན་
གྲུབ་སོགས་ཡོངས་འཛིན་མང་དུ་བསྟེན་སྟེ་ཟབ་མོའི་དབང་ཆོས་ཀྱི་འབྲེལ་བ་
གསན། སྨན་བརྗིད་དང་ཞུ་ལ་སོགས་སྒྲུབ་གནས་དུ་མར་བཅུད་ལེན་ལ་
བསྟེན་པའི་དཀའ་ཐུབ་ཆེན་པོས་བསྐྱེད་རྫོགས་ཀྱི་སྒྲུབ་པ་སྙིང་པོར་མཛད།
སྐབས་ཅི་རིགས་པར་ཟབ་ལམ་གྱི་གདམས་ངག་དང་རྟེན་འབྲེལ་གྱི་སྒོ་དུ་
མས་འགྲོ་ཕན་གྱི་འཕྲིན་ལས་ཆོས་བརྒྱད་ཀྱི་འཆིངས་བས་མ་གོས་པ་འདུལ་
བྱ་སོ་སོའི་རེ་བ་དོན་ལྡན་དུ་མཛད་ནས་ཕྱི་ལོ་(1694 Ap)ཆིག་སྟོང་དྲུག་བརྒྱ་
གོ་བཞི། རབ་བྱུང་བཅུ་གཉིས་པའི་དངོས་པོ་ཞེས་པ་ཤིང་ཕོ་ཁྱི་ལོ་དགུང་
གྲངས་བདུན་བཅུ་དོན་ལྔ་ལ་གཟུགས་སྐུའི་བཀོད་པ་གཉུག་མའི་གཤིས་སུ་
ཐིམ་པའི་ཚུལ་བསྟན་ཏོ། །མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་
པའི་རྣལ་འབྱོར་མཆེད་བཞི་བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་
གསར་ གཞོན་ནུའི་ དགའ་སྟོན་ལས། སྦས་ཡུལ་འབྲས་མོ་ལྗོངས་ འདིར་
ཀཿཐོག་པ་སོགས་གསང་སྔགས་སྔ་འགྱུར་རྙིང་མའི་བརྒྱུད་འཛིན་འགའི་ལོ་
རྒྱུས་བཤད་པའི་ལེའུ་སྟེ་དྲུག་པས་རྫོགས་སོ།།
།།སླར་སྨྲས་པ། བདག་གཞན་དགེ་བ་འདིས་མཚོན་དུས་གསུམ་གྱི།
དགེ་ཚོགས་མ་ལུས་གཅིག་ཏུ་བསྡོམས་པའི་མཐུས། །སྒྲིབ་གཉིས་ཀུན་བྱང་
ཚོགས་གཉིས་རབ་རྫོགས་ཏེ། །རང་གཞན་དོན་གཉིས་རྣམ་མཁྱེན་མཆོག་



ཐོབ་ཤོག །འདས་དང་མ་བྱོན་ད་ལྟར་བཞུགས་པ་ཡི། །རྒྱལ་བ་སྲས་བཅས་
ཇི་སྙེད་མཁྱེན་པ་དང་། །ཇི་ལྟར་བསྔོ་ཞིང་སྨོན་པ་མཛད་པ་ཡི། རྗེས་སུ་
འཇུག་ཅིང་ཡོངས་བསྔོ་སྨོན་པར་གྱིས། །རྣམ་དག་སྡོམ་གསུམ་ལུས་སྟོབས་
ཆེར་རྒྱས་ཤིང༌། །མཁས་བཙུན་བཟང་པོའི་རིན་ཆེན་རྒྱན་མང་བཀྲ །འཆད་
རྩོད་རྩོམ་པའི་སྣ་ཞག་རིང་སྐྱོང་བའི། །དགེ་འདུན་སྐར་ཚོགས་བཞིན་དུ་གྲྭ་
མང་ཤོག །བཟོ་གསོ་སྒྲ་ཚད་ནང་རིག་གནས་ཀུན་ཤེས། །ཀ་དག་ལྷུན་གྲུབ་
ལྟ་བའི་གནས་ལུགས་རྟོགས། །ཁྲེག་ཆོད་ཐོད་རྒལ་སྒོམ་པ་མངོན་འགྱུར་ཏེ།
སྐུ་དང་ཡེ་ཤེས་དུས་འདིར་ཐོབ་པར་ཤོག །ཁམས་གསུམ་དབང་བསྡུས་སྲིད་
གསུམ་ཟིལ་གྱིས་གནོན། །ཕས་རྒོལ་མ་ལུས་ཡུད་ཀྱིས་གཞོམ་པ་སོགས། ཞི་
རྒྱས་དབང་དང་དྲག་པོའི་ལས་མཐའ་དག། བསམ་པ་རྩམ་གྱིས་མྱུར་དུ་
འགྲུབ་པར་ཤོག །སྦས་ཡུལ་ཆེ་སོགས་རྒྱལ་ཁམས་ཐམས་ཅད་དུ། །ཆར་ཆུ་
དུས་འབབ་ལོ་ཕྱུག་རྟག་ཏུ་ལེགས། །སད་སེར་མུ་གེ་དུས་འཁྲུགས་ཀུན་ཞི་
ཞིང་། །རྫོགས་ལྡན་དཔལ་ལ་ཀུན་ཏུ་སྤྱོད་པར་ཤོག །ཡངས་པའི་རྒྱལ་
ཁམས་སྤྱི་དང་གནས་མཆོག་འདིར།། རྒྱལ་བའི་བསྟན་དར་གཙུག་ལག་ཁང་
རྟེན་གསུམ། །ངོ་མཚར་ཆེན་པོས་ཡོངས་གང་རྙེད་བཀུར་ཚོགས། །ཀུན་ཏུ་
ཀུན་བཟང་མཆོད་སྤྲིན་ལ་འགྲན་ཤོག །བསླབ་གསུམ་རིན་ཆེན་ལྷུན་པོ་སྐུ་
བཞི་ཡི། །བང་རིམ་གཟེང་མཐོ་འཁོར་གསུམ་གོ་ལའི་འགྲོས། །རྟག་ཏུ་བསྡུ་
བ་རྣམ་བཞིས་བསྟན་འགྲོའི་དོན། ལེགས་ནུས་བསྟན་འཛིན་ཉི་ཟླ་བཞིན་
གསལ་ཤོག །བདག་ཀྱང་སྐྱེ་བ་འདི་དང་ཚེ་རབ་ཏུ། །ཡོན་ཏན་བདུན་ལྡན་
དལ་འབྱོར་ལུས་ཐོབ་ཅིང་། །རང་གཞན་ཐར་པར་འགོད་ཕྱིར་ཆོས་ སྤྱོད་
261



བཅུའི། །ཉམས་ལེན་རླབས་ཆེན་སྤྱོད་པས་དུས་འདའ་ཤོག །བསྟན་སྲིད་རྒྱ་
མཚོའི་གོས་ཅན་ཀུན་ཏུ་ཁྱབ། །བསྟན་འཛིན་སྐུ་ཚེ་ཚེ་དཔག་མེད་མཚུངས་
ཤིང༌། དཔལ་འབྱོར་རྣམ་མང་ཐོས་སྲས་མཆེད་འགྱུར་ནས། །བསྟན་འགྲོའི་
འཕྲལ་ཡུན་དགེ་ལེགས་ཆེར་སྤེལ་ཤོག །དེ་ལྟར་གདོད་མའི་མགོན་པོ་ཆོས་སྐུ་
འོད་མི་འགྱུར་བའི་དགོངས་ཀློང་དུ་བཞུགས་པའི་སྐྱེས་ཆེན་དམ་པ་གྲུབ་པའི་
དབང་ཕྱུག་འདི་དག་རྣམས་ཀྱི་རྣམ་པར་ཐར་པ་གསང་བ་ལས་ཀྱང་ཆེས་
གསང་བ་ནི་སྤྱན་དང་མངོན་པར་ཤེས་པས་མ་གཞལ་བར་དཔེ་དང་གཏན་
ཚིགས་ཙམ་གྱིས་བསྒྲུབ་པའི་གནས་མིན་ཞིང་། སྐབས་སུ་བབས་པ་འདི་ནི་
གསུང་རྣམ་དང་རྒྱལ་རབས་རྣམས་ལས་འཐོར་བ་བསྡུས་པའི་ཚུལ་གྱིས་ཐུན་
མོང་ཚུར་མཐོང་གི་སྐྱེས་བུ་རྣམས་ཀྱི་བློ་ངོར་གཤོངས་བའི་མཛད་པ། སྦས་
ཡུལ་ཀུན་གྱི་གཙོ་བོ་མཁའ་སྤྱོད་འབྲས་མོ་གཤོངས་གླིང་ཡངས་པར་རྣམ་
འདྲེན་བུ་རམ་ཞིང་པའི་ལུང་རྟོགས་སྤྱི་དང་། བྱེ་བྲག་མཁན་སློབ་ཆོས་གསུམ་
གྱི་རིང་ལུགས་ཟབ་མོ་ཆེ་བ་དྲུག་ལྡན་དཔལ་སྔ་འགྱུར་འོད་གསལ་རྡོ་རྗེ་ཐེག་
པའི་བསྟན་རིན་པོ་ཆེ་འདི་ཉིད་འཆད་རྩོད་རྩོམ་གསུམ། འཛིན་སྐྱོང་སྤེལ་
གསུམ་གྱིས་དཀར་འབྱམས་ཡུག་གཅིག་ཏུ་མཛད་པའི་ཚུལ་རྒྱ་མཚོའི་ཟེག་མ་
ཙམ་ཞིག་བཏུས་པ་མཁའ་སྤྱོད་འབྲས་མོ་ལྗོངས་ཀྱི་གཙུག་ནོར་སྤྲུལ་པའི་རྣལ་
འབྱོར་མཆེད་བཞི་བརྒྱུད་འཛིན་དང་བཅས་པའི་བྱུང་བ་བརྗོད་པ་བློ་གསར་
གཞོན་ནུའི་དགའ་སྟོན་ཞེས་པ་འདི་སྔ་འགྱུར་རྙིང་མའི་གྲྭལ་མཐར་སྐྱེས་ཤིང་།
མངའ་བདག་སེམས་པ་ཆེན་པོ་ཕུན་ཚོགས་རིག་འཛིན་ཞབས་ཀྱི་གདན་ས་
གསུམ་པ་ཟིལ་གནོན་དུ་ལུས་ཀྱི་ལྟེ་བའི་འཕྲུལ་འཁོར་བཅད་པའི་སྐལ་པ་
262



བཟང་པོར་གྱུར་པ་སྤྲང་བན་ཐུབ་བསྟན་བཟང་པོའམ་ལྷ་ཚེ་རིང་དུ་འབོད་པའི་
གདོལ་སྤྱོད་མཁན་དེས་ཕྱི་ལོ་(1995 A.D) ཆིག་སྟོང་དགུ་བརྒྱ་གོ་ལྔ། རབ་
བྱུང་བཅུ་བདུན་པའི་ན་ཚོད་ལྡན་ཞེས་བྱ་བ་ཤིང་མོ་ཕག་ལོ་ཧོར་ཟླ་བཞི་པའི་
ཉ་ ཡོངས་སུ་གང་བའི་ཉིན། འབྲས་ལྗོངས་སྔ་འགྱུར་བཤད་གྲྭ་ཐུབ་བསྟན་
མདོ་སྔགས་ཆོས་གླིང་ལེགས་བཤད་པདྨའི་དགའ་ཚལ་བསོད་ནམས་སྤྲིན་གྱི་
ཕུང་པོའི་གནས་མཆོག་ག་ལ་བར་རྫོགས་པར་བགྱིས་པས་རང་ལ་སྐྱེས་སྦྱངས་
ཀྱི་བློ་གྲོས་ཤིན་ཏུ་དམན་གཤིས་མ་རྟོགས་པ་དང་ལོག་པར་རྟོགས་པ་མང་པོ་
ཞིག་སིབ་ཚགས་ སུ་སོང་བ་སྨོས་མ་དགོས། འདི་ལྟ་བུའི་ཉེས་འགལ་ཅི་
མཆིས་ཆོས་སྤྱན་ཡངས་པའི་མཁས་དབང་རྣམས་དང་རྩ་གསུམ་དམ་ཅན་རྒྱ་
མཚོའི་ཚོགས་དང་བཅས་པ་ལ་སྙིང་ནས་བཟོད་པར་གསོལ།། །།བཀྲ་ཤིས།།
263
